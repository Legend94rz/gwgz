#### 正文

楚子[]狩於州來，次于潁尾。[]使蕩侯、潘子、司馬督、囂尹午、陵尹喜，[]帥師圍徐以懼吳
。[]楚子次于乾谿，以為之援。[]雨[]雪，王皮冠，秦復陶，[]翠被[]豹舄，[]執鞭以出。[]僕析父[]從
。[]

右尹[]子革[]夕，[]王見之。去冠、被，舍[]鞭，[]與之語曰：「昔我先王熊繹[]與呂汲、[]王孫牟、[]
燮父、[]禽父[]並事康王，[]四國皆有分，[]我獨無有。[]今吾使人于周，求鼎以為分，王其與我
乎？」[]對曰：「與君王哉！[]昔我先王熊繹辟[]在荊山，篳路藍縷[]以處草莽，跋涉山林以事
天子，唯是桃弧棘矢以共[]禦王事。[]齊，王舅也；[]晉及魯、衛，王母弟也。[]楚是以無分，
而彼皆有。[]今周與四國服事君王，將唯命是從，豈其愛鼎？」[]

王曰：「昔我皇祖伯父昆吾，舊許是宅。[]今鄭人貪賴其田，而不我與。[]我若求之，其與
我乎？」[]對曰：「與君王哉！[]周不愛鼎，鄭敢愛田？」[]王曰：「昔諸侯遠[]我而畏晉，今
我大城陳、蔡、不羹，[]賦皆千乘，[]子與[]有勞焉，[]諸侯其畏我乎？」[]對曰：「畏君王哉！[]
是四國者，專足畏也。又加之以楚，敢不畏君王哉？」[]

工尹路[]請曰：「君王命剝圭以為鏚[]柲，[]敢請命。」[]王入視之。[]

析父謂子革：「吾子，楚國之望也。今與王言如響，[]國其若之何？」子革曰：「摩厲以
須，王出，吾刃將斬矣。」[]王出，復[]語。左史倚相[]趨過，[]王曰：「是良史也，子善視之
！是能讀《三墳》、《五典》、《八索》、《九丘》。」[]對曰：「臣嘗問焉：昔穆王欲
肆其心，周行天下，將皆必有車轍馬跡焉。[]祭[]公謀父作祈招[]之詩，以止王心，[]王是以獲
沒於祗[]宮。[]臣問其詩而不知也，若問遠焉，其焉[]能知之？」[]王曰：「子能乎？」對曰：
「能。其詩曰：『祈招之愔愔，[]式昭德音。[]思我王度，式如玉，式如金。[]形民之力，而
無醉飽之心。』」[]王揖而入，[]饋不食，寢不寐。數日，不能自克，以及於難。[]

仲尼曰：「古也有志：[]『克己復禮，仁也。』[]信善哉！楚靈王若能如是，豈其辱於乾谿
？」[]


#### 注釋

[] 靈王。
[] 冬獵曰狩。州來，潁尾，二地皆近吳。
[] 五子，皆楚大夫。
[] 徐，吳與國。
[] 乾谿，水名。自潁尾遣五大夫訖，即自次乾谿，以為兵援。
[] 去聲。
[] 秦所遺羽衣。
[] 被，帔也。以翠羽飾之。
[] 以豹皮為履。
[] 執鞭出以教令。
[] 甫。@楚大夫。
[] 去聲。@此等閒敍，若無緊要，然妝點濃色，正在此。
[] 官名。
[] 鄭丹也。
[] 暮見曰夕。
[] 捨。
[] 妝點。
[] 楚始對君。
[] 齊太公之子丁公。
[] 衞康叔子康伯。
[] 晉唐叔之子。
[] 周公子伯禽。
[] 成王子。
[] 問。@齊、衞、晉、魯，王皆賜之珍寶，以為分器。
[] 楚獨無所賜。
[] 禹鑄九鼎，三代相傳，猶後世傳國璽也。靈王欲求周鼎以為分器，意欲何為。
[] 四字冷妙。
[] 同僻。
[] 蓽路，柴車。藍縷，敝衣。
[] 供。
[] 以桃為弓，以棘為矢，為天子共禦不祥之事。@寫楚與周疏遠。
[] 成王之母姜氏，齊太公之女。
[] 唐叔，成王母弟。周公、康叔，武王母弟。@寫四國是周親貴。
[] 寶器所以展親，不得頒及疏遠。
[] 今周與齊晉魯衞，皆服事楚，將唯楚命是聽，豈惜此鼎，而不以與楚。@故為張大，隱見楚子之無君，冷妙。
[] 陸終氏生六子，長曰昆吾，少曰季連，季連，楚之遠祖，故謂昆吾為伯父，昆吾嘗居許地，許既南遷，故曰舊許是宅。
[] 此時舊許之地屬鄭。
[] 求至遠祖之兄所居之地，更屬可笑。
[] 冷妙。
[] 不有天子，何有于鄭。妙論解頤。
[] 去聲。
[] 郎。
[] 去聲。@陳，蔡，二國名。不羹，地名。其地有二邑。言我大築四國之城，其田不賦，皆出兵車千乘。
[] 預。
[] 汝子革亦與有功焉。@帶句生姿。
[] 又欲使天下諸侯，無不畏我，其心益肆矣。
[] 冷妙。
[] 複一句，妙。加敢不二字，尤妙。@三段寫楚子何等矜滿，寫子革何等滑稽，對矜滿人，自不得不用滑稽也。
[] 工尹，名路。
[] 戚。
[] 秘。
[] 鏚，斧也。柲，柄也。言王命破圭玉。以飾斧柄，敢請制度之命。
[] 王入內，視工尹所為。@連處忽一斷，妝點前後照耀，妙絕。
[] 如響應聲。
[] 子革以鋒刃自喻。言我自摩厲以待王出，將此利刃斬王之淫慝。@又生一問答作波，始知前僕析父從一句，非浪筆。
[] 扶又切。
[] 去聲。
[] 倚相，楚史名。
[]  三墳，三皇之書。五典，五帝之典。八索，八卦之說。九丘，九州之志。倚相能盡讀之，所以為良史。@恰凑入摩厲以須吾刃下。
[] 周穆王乘八駿馬，造父為御，以徧行天下。欲使車轍馬跡，無所不到。
[] 債。
[] 韶。
[] 謀父，周卿士。祈父，周司馬之官。招，其名也。祭公力諫遊行，故借司馬作詩，以止遏穆王之欲心。此詩逸。
[] 支。
[] 祇宮，離宮名。穆王聞諫而改，故得善終于祇宮，而免篡弒之禍。
[] 煙。
[] 祈招之詩，是穆王近事，遠，謂墳典諸書。@俱是引動楚子之問，可謂長于諷喻。
[] 陰。
[] 愔愔，安和貎。式，用也。言祈父之性安和，用能自著令聞矣。
[] 亦當思我王之常度，出入起居，用如玉之堅，用如金之重。
[] 若用民力，當隨其所能。如冶金制玉，隨器象形，而不可存醉飽過度之心。@着意在此句，利刃已斬。
[] 執鞭以出，至王入視之，王出復語，至王揖而入，兩出兩入，遙對作章法。
[] 去聲。@靈王被子革一斬，寢食不安者數日。@卻未曾斬斷，不能遷善改過。明年，為棄疾所逼，縊於乾谿。@又妝點作結，前後照耀。
[] 古書有云。
[] 應不能自克。
[] 前敍次于乾谿，何等意氣，此以辱字結之，最有味。


#### 評注

楚子一番矜張語，子革絕不置辨，一味將順，固有深意。至後閒閒喚醒，若不相蒙者。既不忤聽，又得易入，此其所以為善諫歟。惜哉靈王能聽而不能克，以終及于難也。

#### 譯文

