#### 正文

十四年，春，吳告敗于晉。會于向，[]為吳謀楚故也。范宣子數吳之不德也，以退吳人。
執莒公子務婁，以其通楚使也。

將執戎子駒支，[]范宣子[]親數[]諸朝，[]曰：「來，姜戎氏。[]昔秦人迫逐乃祖吾離于瓜州，[]乃
祖吾離被[]苫[]蓋，[]蒙荊棘以來歸我先君。[]我先君惠公有不腆[]之田，與女[]剖分而食之。[]今諸
侯之事我寡君，不如昔者，[]蓋言語漏洩，則職女之由。[]詰[]朝之事，[]爾無與[]焉。與，將執
女。」[]

對曰：「昔秦人負恃其眾，貪于土地，逐我諸戎。[]惠公蠲[]其大德，謂我諸戎，是四岳之
裔[]冑也，毋是翦棄。[]賜我南鄙之田，狐狸所居，豺狼所嗥。[]我諸戎除翦其荊棘，驅其狐
狸豺狼，以為先君不侵不叛之臣，至于今不貳。[]昔文公與秦伐鄭，秦人竊與鄭盟而舍戍[]
焉，[]於是乎有殽之師。[]晉禦其上，戎亢其下，秦師不復，我諸戎實然。[]譬如捕鹿，晉人
角之，諸戎掎[]之，與晉踣[]之。[]戎何以不免？[]自是以來，晉之百役，與我諸戎，相繼于時
，以從執政，猶殽志也。豈敢離逷？[]今官之師旅，無乃實有所闕，以攜諸侯，而罪我諸
戎。[]我諸戎飲食衣服不與華同，贄幣不通，言語不達，何惡之能為？[]不與於會，亦無瞢[]
焉！」[]賦《青蠅》而退。[]

宣子辭焉，使即事於會，[]成愷悌也。[]

#### 注釋

[] 晉會諸侯于向，為吳謀楚。
[] 戎，四嶽之後，姜姓。駒支，戎子名。
[] 晉士匄。
[] 上聲。
[] 執子何名，乃于未會前一日，數其罪而責之。朝，會向之朝位也。
[] 先呼來，次呼姜戎氏，便是相陵口角。
[] 乃，汝也。吾離，戎祖名，昔為秦穆公迫而逐之。瓜州，今燉煌地。
[] 披。
[] 閃平聲。
[] 合。
[] 苫蓋，白茅也。無衣，故被苫蓋，無居，故蒙荊棘。先君，謂惠公。@極寫其流離困苦之狀，以出戎醜。
[] 忝。
[] 汝。
[] 腆，厚也。中分為剖。@寫加恩于戎，非復尋常，宜後世報答不已。
[] 諸侯事晉，不比昔日。
[] 職，主也。戎與晉同壞，盡知晉政闕失。是言語漏洩于諸侯，由汝戎實主之。不然，今日諸侯之事晉，何遂不如昔日乎。@懸空坐他罪名。
[] 乞。
[] 詰朝，明日也。事，謂會事。
[] 去聲。
[] 寫得聲色俱厲，令人難受。
[] 秦恃強而欲得土地，所以逐我。@此辨戎祖被逐，則秦人實惡，非戎之醜。
[] 涓。
[] 異。
[] 蠲，明也。四嶽，堯時方伯。裔胄，後嗣也。翦棄，滅絕也。@此辨惠公加德于戎，乃因戎本聖裔，禮應存恤，不為特惠。
[] 豪。
[] 賜我之田，荒穢僻野，非人所止。我力為驅除而處之，以臣事晉之先君。不內侵，亦不外叛，至于今日，不敢攜貳。@此辨晉剖分之田，至為敝惡，戎自開墾，非受實惠。
[] 恕。
[] 舍，留也。僖三十年，秦晉圍鄭，鄭使燭之武見秦君，秦私與鄭盟，而留杞子等戍鄭而還。
[] 僖三十三年，晉敗秦師於殽。
[] 當殽之戰，晉遏秦兵于上，戎當秦兵于下。秦師無隻輪返，我諸戎効力攻秦，實使之然。@此辨戎大有功于晉，亦足云報。
[] 難上聲。
[] 同仆。
[] 譬如逐鹿，晉執其角以禦上，戎戾其足以亢下，是戎與晉同斃此鹿也。@一喻入情。
[] 戎有功如此，何故尚不免于罪乎。@問得妙。
[] 剔。@自敗秦以來，晉凡百征討之役，戎皆相繼以從報政之使令。猶從戰於殽，無變志也。豈敢有離貳逷遠之心。@此辨戎之報晉，不止殽師一役，至于百役，不可勝數。以足上至于今不貳意。
[] 今晉之將帥，或自有闕失，以攜貳諸侯之心，而乃罪及我諸戎。@此辨諸侯事晉不如昔者，乃晉實有闕，與我諸戎無干。
[] 惡，指漏洩言語以害晉。@此辨言語洩漏，職汝之由。言戎與華不相習，非但不敢為惡，亦不能為惡。
[] 孟。
[] 瞢，悶也。我不與會，亦無所悶。@此辨詰朝之事，爾無與焉。言我亦不願與會也。說得雪淡，妙。
[] 青蠅，詩小雅篇名。賦是詩者，取愷悌君子無信讒言之意。蓋譏宣子信讒言也。退，去，不與會也。
[] 辭，謝也。宣子自知失責，故謝戎子，而使就諸侯之會。
[] 欲成愷悌君子之名。@結出宣子心內事。


#### 評注

宣子責駒支之言，怒氣相陵，驟不可犯。駒支逐句辨駁，辭婉理直。宣子一團興致，為之索然。真詞令能品。

#### 譯文

