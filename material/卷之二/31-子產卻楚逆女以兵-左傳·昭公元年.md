#### 正文

元年春，楚公子圍[]聘于鄭，且娶于公孫段氏。[]伍舉[]為介。[]將入館。[]鄭人惡之，[]使行人子
羽與之言，[]乃館于外。[]

既聘，將以眾逆。[]子產患之，[]使子羽辭曰：「以敝邑褊小，不足以容從[]者，請墠[]聽命。
」[]

令尹命大宰伯州犁對曰：「君辱貺寡大夫圍，謂圍將使豐氏撫有而室。[]圍布几筵，告於
莊、共[]之廟而來。[]若野賜之，[]是委君貺於草莽也，[]是寡大夫不得列於諸卿也。[]不寧唯是
，[]又使圍蒙其先君，將不得為寡君老，其蔑以復矣。[]唯大夫圖之！」

子羽曰：「小國無罪，恃實其罪。[]將恃大國之安靖己，而無乃包藏禍心以圖之。[]小國失
恃，而懲諸侯，使莫不憾者，[]距違君命，而有所壅塞不行是懼。[]不然，敝邑，館人之屬
也，其敢愛豐氏之祧。」[]

伍舉知其有備也，請垂櫜[]而入。許之。[]



#### 注釋

[] 楚令尹。
[] 段，鄭大夫，子石也。圍娶其女。@圍將會諸侯之大夫于虢，以虢係鄭地，故行此聘娶二事。
[] 椒舉也。
[] 副使曰介。@補敍椒舉者，伏後垂櫜之請也。
[] 將入鄭而館。
[] 以其徒眾之多，恐懷詐以襲己也。
[] 子羽之言不載。
[] 楚乃舍于城外。圍不置對者，恃有逆女一著，可以逞也。@以上是聘時事，以下是娶時事，敍二事一略一詳。蓋以上一段，引起下一段也。
[] 去聲。@楚欲以兵眾入鄭逆婦。
[] 親迎何待以眾，其懷詐可知。
[] 去聲。
[] 然去聲。
[] 請于城外，除地為墠，以行昏禮。@按昏禮，主人筵几于廟，壻執鴈而入，以墠為請，非禮也。
[] 貺，賜也。豐氏，子石女也。公孫段食邑于豐，故稱豐氏。而，汝也。將使豐氏八字，是鄭君謂圍之詞。@說鄭命圍鄭重。
[] 恭。
[] 莊王，圍之祖。共王，圍之父。@說圍受命鄭重。
[] 若于城外為墠，使我在野以受賜。
[] 輕鄭君之賜，而棄之草莽。@一是字。
[] 逆女不得成禮，何顏復置身諸卿之列。@二是字。@兩句，應首段喚起下段。
[] 疾撇上二是字。
[] 蒙，欺也。大臣曰老。言告先君而來，不得成禮于女氏之廟，是使我欺其先君，而辱寡君之命，不得為楚大臣。其無以歸國矣。@三句應二段。
[] 小國有何罪，恃大國而不設備，實其罪也。@二句是立言主腦。
[] 鄭之婚楚，本欲恃楚以安靖其國家，今楚以兵入逆，汝無乃包藏禍心以圖襲鄭。而，汝也。@一句喝破楚之本謀，妙。
[] 鄭為楚圖而失所恃，致使諸侯信楚者，皆以鄭為戒，使無不恨楚之行詐者。@不說鄭憾楚，說諸侯莫不憾楚，妙。
[] 距，亦違也。自此諸侯舉不信楚，而楚君之令有所壅塞而不行，此鄭恃楚以取滅亡所致，實鄭之罪也。所懼者唯此。
[] 挑。@若楚國無他意，則鄭之在楚，與守舍之人相類，豈敢愛惜豐氏之遠祖廟，而不以成禮乎。@以上直說出請墠聽命之故。
[] 高。
[] 櫜，弓衣也。垂櫜，示無弓也。


#### 評注

篇首著惡之患之四字，已伏後一段議論。州犂之對，詞婉而理直，鄭似無可措辭。子產索性喝出他本謀，使無從置辨。若稍婉轉，則楚必不聽。此小國所以待強敵，不得不爾。


#### 譯文

