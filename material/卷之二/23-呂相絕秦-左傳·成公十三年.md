#### 正文

夏，四月戊午，晉侯[]使呂相[]絕秦，[]曰：[]「昔逮我[]獻公及[]穆公相好，[]戮力同心，申之以盟
誓，重之以昏[]姻。[]天禍晉國，[]文公[]如齊，惠公[]如秦。[]無祿，獻公即世。[]穆公不忘舊德，[]
俾我惠公，用能奉祀於于晉；[]又不能成大勳而為韓之師。[]亦悔于厥心，用集我文公，
是穆之成也。[]

文公躬擐[]甲冑，跋履山川，踰越險阻，征東之諸侯，虞、夏、商、周之胤，[]而朝諸秦，[]則亦既報舊德矣。[]鄭人怒君之疆埸，[]我文公帥[]諸侯及秦圍鄭。[]秦大夫不詢于我寡君，擅
及鄭盟，[]諸侯疾之，將致命于秦。[]文公恐懼，綏靖諸侯，秦師克還[]無害，[]則是我有大造
于西也。[]

無祿，文公即世，穆為不弔，蔑死我君，[]寡我襄公，[]迭我殽地，[]奸[]絕我好，[]伐我保城，[]
殄滅我費[]滑，[]散離我兄弟，[]撓亂我同盟，[]傾覆[]我國家。[]我襄公未忘君之舊勳，[]而懼社稷
之隕，[]是以有殽之師。[]猶願赦罪于穆公，[]穆公弗聽，[]而即楚謀我。[]天誘其衷，成王隕命
，[]穆公是以不克逞志于我。[]

穆、[]襄[]即世，康、[]靈[]即位。康公，[]我之自出，又欲闕[]翦我公室，傾覆我社稷，[]帥我蝥[]賊
，以來蕩搖我邊疆，[]我是以有令[]狐之役。[]康猶不悛，[]入我河曲，[]伐我涑[]川，[]俘我王官，[]
翦我羈馬，[]我是以有河曲之戰。[]東道之不通，則是康公絕我好也。[]

及君之嗣也，[]我君景公引領西望，曰：『庶撫我乎！』[]君亦不惠稱[]盟，[]利吾有狄難，[]入
我河縣，焚我箕、郜，[]芟[]夷我農功，[]虔劉我邊陲，[]我是以有輔氏之聚。[]君亦悔禍之延，
而欲徼[]福于先君獻、穆，[]使伯車[]來命我景公。曰：『吾與女[]同好棄惡，復脩舊德，以追
念前勳。』[]言誓未就，[]景公即世，我寡君[]是以有令狐之會。[]君又不祥，背[]棄盟誓。[]白狄
及君同州，[]君之仇讎，[]而我之昏姻也。[]君來賜命曰：『吾與女伐狄。』寡君不敢顧昏姻
，畏君之威，而受命於使。[]君有二心於狄，曰：『晉將伐女。』狄應且憎，是用告我。[]

楚人惡君之二三其德也，[]亦來告我曰：『秦背令狐之盟，而來求盟於我：[]「昭告昊天上
帝、秦三公、[]楚三王，[]曰：『余雖與晉出入，[]余唯利是視。』」[]不穀惡其無成德，是用
宣之，以懲不一。』[]諸侯備聞此言，[]斯是用痛心疾首，暱[]就寡人。[]

寡人帥以聽命，唯好是求，[]君若惠顧諸侯，矜哀寡人而賜之盟，則寡人之願也。其承寧
諸侯以退，豈敢徼亂？[]君若不施大惠，寡人不佞，其不能以諸侯退矣！[]敢盡布之執事，
俾執事實圖利之。」[]

#### 注釋

[] 厲公。
[] 去聲。@魏錡之子。
[] 成十一年，秦晉盟于令狐，秦桓公歸而叛盟，故厲公使呂相數其罪而絕之。
[] 下皆呂相口宣君命。
[] 晉。
[] 秦。
[] 去聲。
[] 同婚。
[] 從秦晉相好說起。
[] 驪姬之難。
[] 重耳。
[] 夷吾。
[] 重耳奔狄及齊，齊桓公妻之。夷吾奔梁，賂秦以求納。
[] 晉無福祿，而獻公卒。
[] 應相好。
[] 僖十年，穆公納夷吾于晉，為惠公。@說秦德輕。
[] 僖十五年，秦伐晉，戰于韓原，獲惠公。@說秦為德不終。是秦第一罪案。
[] 惠公卒，懷公立，穆公納重耳于晉為文公。是穆成安晉之功也。@作一頓，說秦德輕。
[] 患。
[] 印。
[] 擐，貫也。胤，嗣也。文公備歷艱難，以率東方之諸侯，皆四代帝王之嗣，而西向朝秦。@二十九字作一句讀。
[] 應舊德，又作一頓。說晉有報，即宕下以敍晉德。
[] 亦。
[] 率。
[] 怒，猶犯也。@誣秦。僖三十年，鄭貳于楚，文公與秦圍之。顧未嘗犯秦，亦無諸侯之師。@說晉德重。
[] 鄭使燭之武見秦穆公，穆公背晉而私與鄭盟。不敢斥言，故託言秦大夫。@是言秦第二罪案。
[] 皆欲致死命以討秦。@誣秦。無諸侯致命之事。
[] 旋。
[] 不敢怨秦背己，反保全其師。
[] 又作一頓，說晉大有德于秦，能自占地步。
[] 以文公死為無知而輕蔑之。
[] 以襄公新立為寡弱，而陵忽之。
[] 迭，侵突也。穆公從杞子謀，潛師以襲鄭，道過晉之殽地。
[] 干。
[] 奸犯斷絕，不復與我和好。
[] 誣秦。襲鄭時，無伐晉保城之事。
[] 如字。
[] 還入聲。@滑，姬姓國，都于費。秦襲鄭無功，乃滅滑還。
[] 滑與晉為同姓兄弟。
[] 滑鄭皆從晉，是為晉同盟之國。
[] 福。
[] 秦伐滑圖鄭，是欲傾危覆滅晉之國家。@疊寫九箇我字。@是秦第三罪案。
[] 未忘穆公納文公之勲。@折一筆。
[] 實恐晉為秦滅。
[] 僖三十三年，晉敗秦于殽。@我是以有一，言殽師出于萬不得已也。
[] 晉雖有殽師之失，猶願求解于秦。@猶願二字，緊接無痕，妙。
[] 不肯釋憾。
[] 文十四年，楚鬭克囚于秦。至是秦使歸楚，求成以謀晉。
[] 幸天默誘人心，而商臣弒楚成王。
[] 楚有篡弒之禍，穆公是以不能快意于晉。設使成王未隕，而即楚謀我之志成矣。@是秦第四罪案。@自獻公即世，至此作一截，是歷數秦穆之罪。
[] 秦。
[] 晉。
[] 秦。
[] 晉。
[] 晉之外甥。
[] 掘。
[] 闕，猶掘也。翦，截斷也。
[] 謀。
[] 蟊賊，皆食禾蟲，以喻公子雍。謂秦納雍以蕩搖晉之邊鄙。@誣秦。雍之來，晉實召之。@疊寫四箇我字。@是秦第五罪案。
[] 平聲。
[] 文七年，晉敗秦于令狐。@我是以有二，言令狐之役，出于萬不得已也。
[] 銓。@悛，改也。
[] 河曲，晉地。事在文十二年。
[] 速。
[] 涑川，水名。
[] 俘，虜也。王官，地名。@伐涑川，俘王官，經傳無見。
[] 羈馬，地名，其時秦取其地。@疊寫四箇我字。@是秦第六罪案。
[] 晉與秦戰于河曲，秦兵夜遁。@我是以有三，言河曲之戰，出于萬不得已也。
[] 晉在秦東，故曰東道。康公絕晉之好，故不東通于晉。@此段獨拖一句，妙。@自穆襄即世至此，作一截，是歷數秦康之罪。
[] 君，指秦桓公。
[] 景公望秦撫卹晉國。@此處獨作一波，妙。
[] 去聲。
[] 桓公不肯惠然稱晉望而共盟。
[] 去聲。@謂宣十五年，晉滅赤狄潞氏時。
[] 告。@河縣，箕郜，晉二邑名。入河縣，焚箕郜，經傳無見。
[] 刪。
[] 芟，刈也。夷，傷也。損害我禾稼，如去草然。
[] 垂。@虔劉，皆殺也。殺戮我邊境之人民。@疊寫四箇我字。@是秦第七罪案。
[] 晉聚眾于輔氏以拒秦。@我是以有四。言輔氏之聚，出于萬不得已也。@之師、之役、之戰、之聚，句法變幻。
[] 驕。
[] 桓公亦悔二國結禍之長，而欲我求福于晉獻、秦穆。
[] 秦桓公子。
[] 汝。
[] 言我與晉同結所好，共棄前惡，再修舊日之德，以追念前人獻、穆之功勲。@此段迴應篇首獻、穆公相好。關鎖甚緊。
[] 約誓之言，未及成就。
[] 厲公。
[] 成十一年，晉厲公與秦桓公盟于令狐。@入題。又與上四我是以有句相呼應。
[] 佩。
[] 桓公又萌不善之心，歸而背晉成。@此下方入當時正事。
[] 及，與也。白狄與秦，皆屬雍州。
[] 白狄與秦世為仇讎。
[] 赤狄之女季隗，白狄伐而獲之，納諸文公。故云婚姻。@疏句無限烟波。
[] 去聲。@深文。
[] 狄雖口應秦命，心實憎其無信，而以秦之二心來告晉。@一告我。
[] 惡秦反覆不常。
[] 下述秦桓盟楚之詞。
[] 穆、康、共。
[] 成、穆、莊。
[] 我雖與晉往來。
[] 我唯利之是從，不誠心與晉也。@二十四字，一氣說下。
[] 不穀，楚共王告晉自稱。言我惡秦之無成德，是用宣布其言，以懲戒用心不一之人。@二告我。@兩引告我，俱是實證。是秦反覆真正罪案。@自及君之嗣，至此作一截，是歷數秦桓之罪。為絕秦正㫖。
[] 狄與楚告晉之言，諸侯無不聞之。@牽引諸侯妙，使秦無所逃罪。
[] 銀入聲。
[] 諸侯由是惡秦之甚，皆來親近于晉。@一路備說秦惡，歸到此句。
[] 我今帥諸侯以來聽命于秦，唯與秦結好是望耳。@終是求好，妙。
[] 是客。
[] 是主。@句句牽引諸侯，妙。
[] 或和或戰，當圖謀其有利于秦者而為之。


#### 評注

秦晉權詐相傾，本無專直。但此言語飾辭駕罪，不肯一句放鬆，不使一字置辨，深文曲筆，變化縱橫，讀千遍不厭也。

#### 譯文
