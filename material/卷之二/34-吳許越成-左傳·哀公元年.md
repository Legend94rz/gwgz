#### 正文

吳王夫[]差敗越于夫椒，報檇[]李也。[]遂入越。越子[]以甲楯[]五千保于會[]稽，[]使大夫種因吳太
宰嚭[]以行成。[]吳子將許之。

伍員[]曰：「不可。[]臣聞之：『樹德莫如滋，去[]疾莫如盡。』[]昔有過[]澆[]殺斟灌以伐斟鄩，[]
滅夏后相。[]后緡[]方娠，[]逃出自竇，歸于有仍，[]生少[]康焉。[]為仍牧正，惎[]澆能戒之。[]澆使
椒求之，[]逃奔有虞，[]為之庖正，以除其害。[]虞思于是妻[]之以二姚，而邑諸綸，[]有田一成
，有眾一旅。[]能布其德，而兆其謀，[]以收夏眾，撫其官職；[]使女艾諜[]澆，使季杼誘豷，[]
遂滅過、戈，[]復禹之績，祀夏配天，不失舊物。[]今吳不如過，而越大於少康，[]或將豐之
，不亦難[]乎！[]句踐能親而務施，[]施不失人，親不棄勞。[]與我同壤，[]而世為仇讎。[]於是乎
克而弗取，將又存之，違天而長[]寇讎，[]後雖悔之，不可食已。[]姬之衰也，日可俟也。[]介
在蠻夷，而長寇讎，以是求伯，[]必不行矣！」[]

弗聽。[]退而告人曰：「越十年生聚，而十年教訓，二十年之外，吳其為沼乎！」[]


#### 註釋

[] 扶。
[] 醉。
[] 夫椒，吳縣西南太湖中椒山。檇李，今嘉興檇李城。定公十四年，越敗于檇李，闔廬傷足而死。至是夫差所謂三年乃報三年乃報越也。
[] 句踐。
[] 閏上聲。
[] 膾。
[] 會稽，越山名。
[] 痞。@種，越大夫名。嚭，故楚臣，奔吳為太宰。寵幸於夫差，故種因之。
[] 求成于吳。
[] 云。子胥也。
[] 二字斷。
[] 上聲。
[] 人之植德，如植木焉，欲其滋長。人之去惡，如治病然，欲其凈盡。@先徵之格言，重下句。
[] 歌。
[] 堯去聲。
[] 尋。
[] 去聲。@過，國名。澆，寒浞子。二斟，夏同姓諸侯。相，啟之孫。羿逐帝相依二斟。寒浞篡羿，因其室，生澆及豷，封澆于過，封豷于戈。浞使澆滅二斟，殺帝相。
[] 民。
[] 震。@後緡相妻，有仍國之女。娠，懷身也。
[] 自穴逃出，而歸于父母家。
[] 去聲。
[] 生遺腹子，是為少康。
[] 忌。
[] 及壯為有仍牧官之長。惎，毒也。以澆為毒害，能戒備之。
[] 椒，澆臣。求少康欲殺之。
[] 舜後封國。
[] 庖正，掌膳羞之官。除，免也。賴此以得免其害。
[] 去聲。
[] 思，虞君名。以二女妻少康。姚，虞姓。綸，虞邑。
[] 方十裏為成，五百人為旅。
[] 兆，始也。
[] 收拾夏之遺民，撫循夏之官職。
[] 牒。
[] 戲。@女艾，少康臣。諜，候也。諜候澆之間隙。季杼，少康子。豷，澆弟，以計引誘之。
[] 滅澆于過，滅豷于戈。
[] 恢復禹之功績，祀夏祖宗，以配上帝，不失禹之天下。@次證之往事，以申明去疾莫如盡之故。
[] 兩兩相較，警醒剴切。
[] 去聲。
[] 言與越成，是使越豐大，必為吳難。@不可者壹。
[] 一層。
[] 二層。
[] 三層。
[] 四層。
[] 掌。
[] 天與不取，故曰違天。
[] 食，猶食言之食。言欲食此悔，亦無及已。@不可者二。
[] 吳與周同姓。而姬姓之衰，可計日而待。@泛一句。
[] 霸。
[] 況吳介居蠻夷，而滋長寇讎，自保且不能，安能圖霸。以吳子喜遠功，又以求伯動之。@不可者三。
[] 惑于宰嚭，而使越成。
[] 生民聚財，富而後教，吳必為越所滅。而宮室廢壞，當為汙地。@直是目見，非為懸斷。

#### 評註

寫少康詳，寫句踐略，而寫少康，正是寫句踐處。此古文以賓作主法也。後分三段，發明不可二字之義，最為曲折詳盡。曾不覺悟，卒許越成，不得已退而告人，說到吳其為沼，真感憤無聊，聲斷氣絕矣。

#### 譯文
