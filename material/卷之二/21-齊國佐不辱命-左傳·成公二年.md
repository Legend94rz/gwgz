#### 正文

晉師從齊師，[]入自丘輿，擊馬陘。[]齊侯使賓媚人[]賂以紀甗、[]玉磬與地。[]「不可，則聽
客之所為。」[]

賓媚人致賂，晉人不可，[]曰：「必以蕭同叔子為質，[]而使齊之封內盡[]東其畝。」[]

對曰：「蕭同叔子非他，寡君之母也。[]若以匹敵，則亦晉君之母也。[]吾子布大命於
諸侯，而曰必質其母以為信，其若王命何？[]且是以不孝令也。[]詩曰：『孝子不匱，永錫
爾類。』[]若以不孝令於諸侯，其無乃非德類也乎？[]先王疆理天下，物土之宜而
布其利。[]故詩曰：『我疆我理，南東其畝。』[]今吾子疆理諸侯，而曰『盡東其畝』
而已！唯吾子戎車是利，無顧土宜，其無乃非先王之命也乎？[]反先王則不義，何以為盟
主？其晉實有闕。[]四王之王[]也，樹德而濟同欲焉；[]五伯[]之霸
也，勤而撫之，以役王命。[]今吾子求合諸侯，以逞無疆之欲。[]詩曰：『布
政優優，百祿是遒。』[]子實不優，而棄百祿，諸侯何害焉？[]不然，[]寡君之命使
[]臣，則有辭矣！[]曰：[]『子以君師辱於敝邑，不腆[]敝賦，以犒從[]者。[]畏君之震，
師徒橈敗。[]吾子惠徼[]齊國之福，[]不泯其社稷，使繼舊好，[]唯是先君之敝器
、土地不敢愛。[]子又不許，[]請收合餘燼，[]背[]城借一。[]敝邑之幸，亦云從也；況
其不幸，敢不唯命是聽！』」[]

#### 注釋

[] 齊師敗走，晉師追之。
[] 刑。@丘輿、馬陘，皆齊邑。
[] 賓姓，媚人族，即國佐也。
[] 演。
[] 甗，玉甑也。玉甑、玉磬、皆滅紀所得者。地，魯衞之侵地。
[] 言晉人不許，則聽其所為。欲戰則更戰也。客，指晉人。@此句並頃公語意夾入，妙。伏下寡君之命使臣則有辭一段。
[] 晉人果不許。
[] 至。
[] 津上聲。
[] 蕭，國名。同叔，蕭君字，其女嫁於齊，即頃公之母。晉人慾質其母，而不便直言，故稱蕭同叔子。言必以蕭同叔子為質於晉，而使齊國境內田畝皆從東西而行，則我師舍去矣。@重上句，下句帶說，故用而字轉下。蓋前此晉卻克與臧孫許同時而聘於齊，頃公之母，踊于棓而窺客，則客或跛，或眇。于是使跛者迓跛者，使眇者迓眇者。夫婦人窺客，已是失禮，矧侮客以取快乎。出爾反爾，無足怪也。
[] 只非他二字，多少鄭重。妙。
[] 若以齊晉比並言之，則齊之母，猶晉之母。其為國君之母，則一也。@陪一句，更凜然。
[] 其若先王孝治天下之命何。@上不便。
[] 且欲令人皆蹈不孝之行。@下不便。
[] 詩，大雅，既醉篇，言孝子愛親之心，無有窮匱，又以孝道長賜汝之族類。
[] 晉既以不孝號令諸侯，是非以孝德賜及同類矣。@已上破為質句。
[] 疆者，為之大界也。理者，定其溝塗也。物，相也。相土之宜，而分布其利。
[] 詩，小雅，南山篇，或東西其畝，或南北其畝。皆相土宜，而布其利也。言東南則西北在其中。
[] 井田之制，溝洫縱橫，兵車難過。今欲盡東其畝，則晉之伐齊，循壟東行，其勢甚易，是唯晉兵車是利，而不顧地勢東西南北所宜，非先王疆理土宜之命矣。@已上破東畝句。@兩其無乃非句應。
[] 上分兩層辨駁。此總括數語。下復暢言之。
[] 去聲。
[] 四王，禹、湯、文、武也。皆樹立德教，而濟人心之所同欲。@樹德，照上德類。濟同欲，照上土宜布利。
[] 如字。
[] 伯，長也。夏昆吾、商大彭、豕韋、周齊桓、晉文，皆勤勞而懷撫諸侯。以服事樹德濟同欲之王命。
[] 指質母，東畝而言。
[] 詩，商頌，長發篇。優優，寬和也。遒，聚也。
[] 晉質母，東畝二令，實不寬和，而先自棄其福祿，又何能為諸侯之害乎。@晉人所命，本欲害齊，而國佐卻以為何害。妙絕。@已上言晉實有闕，不得為盟主，以足上二段之意。
[] 若終不見許。
[] 去聲。
[] 寡君之命我使臣，已有辭說，意如下文所云。@上分責二段，又總責一段。此忽如饑鷹，撇然一轉。
[] 下皆齊侯命辭。
[] 忝。
[] 去聲。
[] 腆，厚也。賦，兵也。言齊有不厚頹敝之兵，以犒晉師。@戰而曰犒，婉辭。
[] 畏君師之震動，以故齊兵撓曲而致敗衂。
[] 驕。
[] 言我以吾子之惠，而得徼齊國之福。
[] 去聲。
[] 敝器，謂甗磬也。
[] 應上晉人不可。
[] 藎。
[] 佩。
[] 燼，火餘木也。以喻齊戰敗之餘意，言欲以已敗之兵，背齊城而更借一戰。
[] 言齊幸而得勝，亦當唯晉命是從。況其不幸，而又戰敗，敢不唯晉命之是聽乎。曰從曰聽，即聽從質母，東畝之命。@已上言齊既以賂求不免，勢必決戰，勝與不勝，雖未可知。總在既戰後再聽從晉命也。極痛快語，而卻出以婉順。


#### 評注

先駁晉人質母，東畝二語，屢稱王命以折之，如山壓卵，已令氣沮。後總結之，又再翻起。將寡君之命，從使臣口中婉轉發揮。既不欲唐突，復不肯乞哀。即無魯衞之請，晉能悍然不應乎。

#### 譯文

