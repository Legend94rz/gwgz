#### 正文

范宣子[]為政，[]諸侯之幣重，[]鄭人病之。[]

二月，鄭伯[]如晉。子產寓書於子西，以告宣子，[]曰：「子為晉國，[]四鄰諸侯[]不聞令德而
聞重幣，[]僑[]也惑之。僑聞君子長[]國家者，非無賄[]之患，而無令名之難。[]夫諸侯之賄，聚於
公室，則諸侯貳。[]若吾子賴之，則晉國貳。[]諸侯貳則晉國壞，[]晉國貳則子之家壞。[]何沒
沒也？[]將焉用賄？[]夫令名，德之輿也。[]德，國家之基也。[]有基無壞，[]無亦是務乎！[]有德
則樂，[]樂則能久。[]詩云：『樂只君子，邦家之基。』有令德也夫！[]『上帝臨女，[]無貳爾
心。』有令名也夫！[]恕思以明德，則令名載而行之，是以遠至邇安。[]毋寧使人謂子，子
實生我，而謂子浚我以生乎？[]象有齒以焚其身，賄也。」[]

宣子說，[]乃輕幣。

#### 注釋

[] 晉士匄。
[] 將中軍。執國政。
[] 諸侯朝貢于晉者，其幣增重。幣，禮儀也。
[] 病，患也。
[] 簡公。
[] 寓，寄也。子西相鄭伯如晉，故子產寄書與子西，以勸告宣子。
[] 為晉執政。@只此四字，落筆便妙。
[] 牽引四鄰，妙。
[] 不聞有善德，但聞增重諸侯之幣。@先提令德，引起令名。
[] 子產名。
[] 掌。
[] 毀。
[] 賄，財也。令名，善譽也。@賄字，從重幣推出。令名，從令德推出。@二句，是一篇主意。
[] 斂諸國之財，而積聚于晉之公室，則諸侯離心于晉。
[] 若汝自利賴其財，而私入于己，則晉人離心于汝。
[] 晉不能保國。
[] 汝不能保家。
[] 何其沉溺而不反也。
[] 賄之為禍如此，將安用之。@此段申非無賄之患句。
[] 有德者，必以令名為輿，始能遠及。
[] 有國者，必以令德為基，始能自立。
[] 有德以為基，故國家不壞。@一壞字，應上兩壞字。
[] 無亦以是令名為先務乎。@從名轉德，從德轉國家，從國家轉無壞，筆筆轉，筆筆應。
[] 洛。
[] 務令名在有德，有德則樂與人同，而能久居其位。
[] 小雅之詩。言君子有德可樂，則能立國之基，使之長久。有令德之謂也夫。@引詩證德為國家之基。
[] 汝。
[] 大雅之詩。言上帝鑒臨武王之德，則下民無敢有離貳之心。有令名之謂也夫。@引詩證名為德之輿。一貳字，應上四貳字。@此段申無令名之難句。
[] 以恕存心，而自明其德，則自然有令名以為之輿。而載是德以行于世，所以遠者聞風而至，近者賴德而安，為國家之基也。@又合德與名，雙收一筆，遒緊。
[] 毋寧，寧也。寧可使人議論吾子，以為子實能生養我民。而可謂子取民以自養乎。@以賄與令名二者，比並言之，語絕波陗，又疊用三子字，尤有態。
[] 焚，斃也。象因有齒以殺身，以齒之有賄故耳。@指賄字作結，仍收到重幣上。見有賄非但國壞家壞，而且身亦壞也。是危語，亦是冷語。
[] 悅。



#### 評注

劈起將令德令名與重幣對較，持論正大。其寫德名處，作贊歎語。寫重幣處，作危激語。迴環往復，剴切詳明。宜乎宣子之傾心而受諫也。

#### 譯文
