#### 正文

楚子[]伐陸渾之戎，[]遂至於雒，[]觀[]兵于周疆。[]

定王使王孫滿[]勞[]楚子。[]楚子問鼎之大小、輕重焉。[]對曰：「在德不在鼎。[]昔夏之方有德
也，[]遠方圖物，[]貢金九牧，[]鑄鼎象物，[]百物而為之備，[]使民知神、姦。[]故民入川澤山林
，不逢不若。[]螭[]魅[]罔兩，莫能逢之。[]用能協于上下，以承天休。[]桀有昏德，鼎遷于商，
載祀六百。[]商紂暴虐，鼎遷于周。[]德之休明，雖小，重也；[]其姦回昏亂，雖大，輕也。[]

天祚明德，有所厎止。[]成王定鼎于郟[]鄏，[]卜世三十，卜年七百，天所命也。[]周德雖衰，
天命未改。鼎之輕重，未可問也。」[]

#### 注釋

[] 莊公。
[] 陸渾之戎，秦晉遷于伊川者。
[] 同洛。
[] 去聲。
[] 雒，永名。周所都也。觀，示兵威以脅周也。@一遂字，便見楚莊無禮。
[] 周大夫。
[] 去聲。
[] 楚強周弱，定王無如之何，故使大夫勞之。
[] 禹之九鼎，三代相傳，猶後世傳國璽也。楚莊問大小輕重，有圖周天下意。
[] 有天下者，在有德不在有鼎。@一語喝破。
[] 緊承德字。
[] 遠方圖畫山川物怪獻之。
[] 九州牧守，皆貢其金。
[] 以九州之金，鑄為九鼎，而著圖物之形于其上。
[] 百樣物怪，各為備禦之具。
[] 使民盡知鬼神姦邪形狀。
[] 若，順也。民知神姦，故不逢不順。
[] 鴟。
[] 妹。
[] 螭，山神。魅，怪物。罔、兩，水神。既為之備，故莫能逢人為害。
[] 民無災害，則上下和以受天之祜。@已上言有德方有鼎。
[] 伏下三十，七百。
[] 已上言無德則鼎遷。
[] 鼎非加大，而不可遷移，若增重然。
[] 鼎非加小，而湯武遷之，若遂輕然。@總括四語，正繳在德不在鼎意。大小輕重四字，錯落有致。
[] 言有盡頭處。@二句起下，方入本意。
[] 夾。
[] 辱。@郟鄏，東周王城，今河南也。
[] 此天有所底止之定命也。
[] 未滿卜數。
[] 結語冷雋。

#### 評注

提出德字，已足以破癡人之夢。揭出天字，尤足以寒奸雄之膽。

#### 譯文

