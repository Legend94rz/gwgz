#### 正文

崔武子[]見棠姜而美之，遂取[]之。[]莊公通焉，[]崔子弒之。[]

晏子立於崔氏之門外，[]其人曰：[]「死乎？」[]曰：「獨吾君也乎哉，吾死也？」[]曰：「行
乎？」[]曰：「吾罪也乎哉，吾亡也？」[]曰：「歸乎？」[]曰：「君死，安歸？[]君民者，豈
以陵民？社稷是主。臣君者，豈為[]其口實？社稷是養。[]故君為社稷死則死之；為社稷亡
則亡之。若為己死而為己亡，非其私暱，[]誰敢任[]之？[]且人有君而弒之，[]吾焉得死之？而
焉得亡之？將庸何歸？」[]

門啟而入，[]枕尸股而哭。[]興，[]三踊[]而出。[]人謂崔子必殺之，崔子曰：「民之望也，舍[]之
，得民。」[]

#### 注釋

[] 崔杼。
[] 同娶。
[] 棠姜，齊棠公之妻也。棠公死，崔杼往弔，見而美之，遂娶之。
[] 齊莊公與之私通。
[] 死于淫亂。
[] 莊公死于崔杼之家。其門未啟，故晏子立于其門外。
[] 晏子左右。
[] 為君死難。
[] 君不獨我之君，我何為獨死。
[] 棄國而奔。
[] 君死非我之罪，我何為逃亡。
[] 既不死難，又不出奔，則當歸家。何必立于此地。
[] 臣以君為天，君死將安歸。@死亡既不必，歸又不可，于此可覘賢者立身。
[] 去聲。
[] 陵，居其上也。口實，祿也。養，奉也。君不徒居民上，臣不徒求祿，皆為社稷。@社稷與己字對看。是立言之㫖。
[] 銀入聲。
[] 平聲。
[] 己，指淫亂之事。私暱，嬖倖之臣，同君為惡者。敢字錄。言雖欲死亡，限于義也。@從社稷立論，案斷如山，不可移易。
[] 人，謂崔子。人有君，便見非社稷主也，妙。
[] 收上死、亡、歸，三段。
[] 崔子啟門，而晏子入。
[] 以公尸枕己股而哭之。
[] 既哭而興。
[] 勇。
[] 踴，跳也。哀痛之至，故三踴乃出。@寫晏子盡禮。
[] 捨。
[] 狡甚。

#### 評注

起手死亡歸，三層疊下，無數烟波，只欲逼出社稷兩字也。注眼看著社稷兩字，君臣死生之際，乃有定案。


#### 譯文

