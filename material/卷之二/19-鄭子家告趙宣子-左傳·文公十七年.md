#### 正文

晉侯[]蒐于黃父，遂復合諸侯于扈，[]平宋也。[]公不與會，齊難故也。書曰「諸侯」，無功
也。於是晉侯不見鄭伯，[]以為貳於楚也。[]

鄭子家[]使執訊而與之書，[]以告趙宣子，[]曰：[]「寡君即位三年，召蔡侯[]而與之事君。[]九月
，蔡侯入于敝邑以行。敝邑以侯宣多[]之難，[]寡君是以不得與蔡侯偕。十一月，克減侯宣
多，[]而隨蔡侯以朝[]於執事。[]十二年六月，歸生[]佐寡君之嫡夷，[]以請陳侯[]於楚而朝諸君。[]

十四年七月，寡君又朝，以蕆[]陳事。[]十五年五月，陳侯[]自敝邑往朝於君。[]往年正月，燭
之武[]往，朝夷也。[]八月，寡君又往朝。[]以陳、蔡之密邇於楚，而不敢貳焉，則敝邑之故
也。[]雖敝邑之事君，何以不免？[]在位之中，一朝於襄，而再見[]於君。[]夷與孤之二三臣，
相及於絳。[]雖我小國，則蔑以過之矣。[]今大國曰：『爾未逞吾志。』[]敝邑有亡，無以加
焉。[]古人有言曰：『畏首畏尾，身其餘幾？』[]又曰：『鹿死不擇音。』[]小國之事大國也
：德，則其人也；不德，則其鹿也。[]鋌[]而走險，急何能擇？[]命之罔極，亦知亡矣。[]將悉
敝賦以待於鯈，[]唯執事命之。[]文公二年六月壬申，朝於齊。四年二月壬戌，為[]齊侵蔡，
亦獲成於楚。[]居大國之間，而從於強令，豈其罪也？[]大國若弗圖，無所逃命。」[]
晉鞏[]朔[]行成於鄭，趙穿、[]公婿池[]為質[]焉。[]

#### 注釋

[] 靈公。
[] 戶。@扈，鄭地。
[] 平宋亂以立文公。
[] 穆公。
[] 以其有二心于楚，故不與相見。
[] 公子歸生。
[] 執訊，通訊問之官。
[] 晉卿趙盾。
[] 下皆書辭。
[] 莊公。
[] 君，晉襄公。
[] 鄭大夫。
[] 去聲。@侯宣多以援立穆公之故，恃寵專權而作亂。
[] 克滅，少除其難也。
[] 廟。
[] 踵蔡莊公朝晉之後，即來朝也。@朝襄一。
[] 子家自稱名。
[] 鄭太子名夷。
[] 共公。
[] 陳共公將朝晉而畏楚，故歸生輔太子夷，先為請命於楚君、晉靈公。@朝靈二。
[] 詔。
[] 蕆，成也。鄭穆又親朝，以成往年陳共之好。@朝靈三。
[] 靈公。
[] 陳靈公新即位，自鄭入朝。@朝靈四。
[] 鄭大夫。
[] 燭之武又輔太子夷往朝于晉。往朝夷三字，是倒語。@朝靈五。
[] 鄭穆又親朝。@朝靈六。@已上敍朝晉之數，敍朝晉之年，敍朝晉之月，敍朝晉之人。真是賬簿皆成妙文。下復結算一通，妙、妙。
[] 陳蔡之朝，皆鄭之功。@結上召蔡侯、請陳侯、往朝君三事。
[] 無論陳蔡。雖以鄭自己事晉而言，何以不免于罪。@百忙中復作此二語。以起下二層意，何等委婉。
[] 現。
[] 結上隨蔡侯蕆陳事，又往朝三事。
[] 夷，鄭太子。孤，謂君也。二三臣，謂燭之武及子家自謂。絳，晉都邑。相及于絳，謂朝晉不絕也。@結上歸生佐夷燭之武往朝夷二事。
[] 鄭雖小國，其事晉無以過之矣。@又總結一筆，遒緊。
[] 逞，快也。@只一句點題。
[] 鄭國唯有滅亡而已，不能復加其事晉之禮也。@八字激切而沉痛。下乃引古人成語，曲曲轉出，不能復事晉意。
[] 上聲。@既畏首，又畏尾，則身之不畏者，有幾何哉？
[] 同蔭。@鹿將死，不暇擇庇蔭之所。
[] 德，恩恤也。言以人視我，我還是人。以鹿視我，我便是鹿。@奇思創解。
[] 挺。
[] 鋌，疾走貌。鹿知死而走險，何暇擇蔭。國知危而事大，何暇擇鄰。皆由急則生變也。
[] 晉命過苛，無有窮極。事之亦亡，叛之亦亡，鄭已知之矣。@亡字呼應。
[] 酬。
[] 賦，兵也。儵，晉鄭之境。言將盡起鄭兵，以待于儵地，唯聽晉執事之命令也。@收緊敵晉意。
[] 去聲。
[] 鄭文公二年，朝于齊桓公。後復從齊侵蔡，蔡屬楚而鄭為齊侵之。宜獲罪于楚，而反獲成。@晉責鄭存贰于楚，忽反寫楚之寬大以諷晉。奇妙。
[] 鄭居晉楚之間，而從於大國之強令，未可執以為罪。言贰楚出于不得已也。@開胸放喉，索性承認，妙妙。
[] 晉若弗圖恤鄭國，則唯晉所命，不敢逃避也。@結語，多少激烈憤懣。
[] 拱。
[] 晉大夫。
[] 晉卿。
[] 晉侯女壻。
[] 至。
[] 晉見鄭之詞強，故使鞏朔行成。而趙穿，公壻池為質于鄭以示信。此以見晉之失政，而霸業之衰也。



#### 評注

前幅寫事晉唯謹，逐年逐月算之，猶為兢兢畏大國之言。後幅寫到晉之不知恤小，鄭亦不能復耐，竟說出贰楚亦勢之不得不然。晉必欲見罪，我亦顧忌不得許多。一團
憤懣之氣，令人難犯，所以晉人竟為之屈。


#### 譯文

