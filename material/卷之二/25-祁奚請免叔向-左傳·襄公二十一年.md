#### 正文

欒盈[]出奔楚，[]宣子殺羊舌虎，囚叔向。[]

人謂叔向曰：「子離[]於罪，其為不知[]乎？」[]叔向曰：「與其死亡若何？[]詩曰：『優哉游
哉，聊以卒歲。』[]知也！」[]

樂王鮒[]見叔向曰：「吾為子請。」[]叔向弗應。出，不拜。[]其人皆咎叔向。[]叔向曰：「必
祁大夫。」[]室老[]聞之曰：「樂王鮒言於君，無不行，求赦吾子，吾子不許。祁大夫所不
能也，而曰必由之，何也？」[]叔向曰：「樂王鮒，從君者也，何能行？[]祁大夫外舉不棄
讎，[]內舉不失親，[]其獨遺我乎？[]詩曰：『有覺德行，[]四國順之。』[]夫子，覺者也。」[]

晉侯[]問叔向之罪於樂王鮒。[]對曰：「不棄其親，其有焉。」[]於是祁奚老矣，[]聞之，[]乘馹[]
而見宣子，[]曰：「詩曰：『惠我無疆，子孫保之。』[]書曰：『聖有謨勳，明徵定保。』[]
夫謀而鮮[]過、惠訓不倦者，叔向有焉，[]社稷之固也，[]猶將十世宥之，以勸能者。今壹不
免其身，以棄社稷，不亦惑乎？[]鯀殛而禹興；[]伊尹放大甲而相[]之，卒無怨色；[]管蔡為戮
，周公右王，[]若之何其以虎也棄社稷？[]子為善，誰敢不勉？多殺何為？」[]

宣子說，[]與之乘，[]以言諸公而免之。不見叔向而歸，[]叔向亦不告免焉而朝。[]

#### 注釋

[] 晉大夫。
[] 范宣子逐之，故出奔。
[] 虎，盈黨。叔向，虎之兄。
[] 同罹。
[] 智。
[] 譏叔向無保身之哲。
[] 雖被囚，猶勝于死亡。
[] 詩言君子優游于亂世，聊以卒吾之年歲。註疏以為小雅采菽之詩。按采菽無聊以卒歲之文，恐是逸詩。
[] 此乃所以為知也。@叔向已算到可以不死。不知者，焉能有此定見。
[] 附。@晉大夫。
[] 為子請于君而免之。
[] 大是駭人。
[] 自然見咎。
[] 謂祁奚也。能免我者，必由此人。@胸中涇渭，介然分明，是為真智。
[] 家臣之長。
[] 常人只是常見。
[] 惟阿意順君，何能行此救人之事。@提過樂王鮒一邊。
[] 舉其讎，解狐。
[] 舉其子，祁午。
[] 其獨遺我一人而不救乎。
[] 去聲。
[] 詩，大雅，抑之篇，言有正直之德行，則天下順之。
[] 祁大夫，覺然正直也。@收句冷雋。
[] 平公。
[] 問其果與弟虎有謀否。
[] 言叔向篤子親親，其殆與弟有謀焉。@譖語，故作猜疑，妙。
[] 告老致仕。
[] 聞叔向被囚。
[] 日。
[] 馹，傳車也。乘馹，恐不及也。
[] 詩，周頌，烈文篇，言文武有惠訓之德，及于百姓，無有疆域，故周之子孫，皆保賴之。
[] 書，夏書，胤征篇。言聖哲之有謨謀功勲者，當明證其謨勲而定安之。
[] 上聲。
[] 謀少過失，聖有謨勲也。惠訓不倦，惠我無疆也。
[] 此社稷所賴以安固也。@社稷二字，是立言之㫖。
[] 假使其十世之後，子孫有罪，猶當寬宥之，以勸有能之人。今壹以弟故不免其身，以棄社稷之所倚賴，不亦惑之甚乎。@此言叔向之能，尚可庇子孫之有罪，豈可及身見殺。
[] 不以父罪廢其子。
[] 去聲。
[] 不以一怨妨大德。
[] 兄弟罪不相及。
[] 此言不當以弟虎罪及叔向。@兩提棄社稷，叔向之身，何等關系。
[] 子若力行善事，誰敢不勉于為善。何必多殺，然後人不敢為惡乎。@歸到宣子身上，亦復善于勸解。
[] 悅。
[] 去聲。@與祁奚共載。
[] 祁奚不見叔向而歸，以見為社稷，非私叔向也。
[] 叔向亦不告免于祁奚，而即往朝君。以明祁奚之非為己也。@兩不相見，徑地俱高。


#### 評注

樂王鮒見叔向，而自請免之。祁奚免叔向，而竟不見之。君子小人，相去霄壤。不應不拜，所以絕小人。不告免，所以待君子。

#### 譯文
