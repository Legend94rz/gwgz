#### 正文

晉侯、[]秦伯[]圍鄭，[]以其無禮於晉，[]且貳於楚也。[]晉軍函陵，秦軍氾[]南。[]

佚之狐[]言於鄭伯曰：「國危矣！若使燭之武[]見秦君，師必退。」[]公從之。[]辭曰：「臣之
壯也，猶不如人；今老矣，無能為也已。」[]公曰：「吾不能早用子，今急而求子，是寡
人之過也。[]然鄭亡，子亦有不利焉。」[]許之。[]

夜縋[]而出。[]見秦伯曰：「秦、晉圍鄭，鄭既知亡矣。[]若亡鄭而有益於君，敢以煩執事
。[]越國以鄙遠，君知其難也。[]焉[]用亡鄭以陪鄰？鄰之厚，君之薄也。[]若舍[]鄭以為東道主
，行李之往來，共[]其乏困，君亦無所害。[]且君嘗為晉君賜矣，許君焦、瑕，朝濟而夕設
版焉，君之所知也。[]夫晉，何厭[]之有？[]既東封鄭，又欲肆其西封，若不闕秦，將焉取之
？[]闕秦以利晉，唯君圖之。」[]

秦伯說，[]與鄭人盟。使杞子、逢孫、楊孫戍[]之，[]乃還。[]

子犯[]請擊之，[]公曰：「不可，微夫人力不及此。[]因人之力而敝之，不仁；[]失其所與，不
知；[]以亂易整，不武。[]吾其還也。」亦去之。[]

#### 注釋

[] 文公。
[] 穆公。
[] 晉文主兵，秦穆會之。
[] 文公出亡過鄭，鄭不禮之。
[] 鄭伯雖受曹盟，猶有二心于楚。@二句，言致伐之由。
[] 凡。
[] 函陵、氾南，皆鄭地。@二句，寫秦晉分軍次舍。可以乘閒私說，伏下燭之武夜縋見秦君。
[] 鄭大夫。
[] 鄭大夫。
[] 佚之狐已有定算。
[] 遣燭之武。
[] 隱示不早見用意。雖近怨，然辭亦婉曲。
[] 公先自責。
[] 轉語急切，自然感動。
[] 乃許出見秦君。
[] 墜。
[] 縋，懸索也。至夜乃懸城而下，恐晉覺也。
[] 提過鄭事一邊，妙絕。
[] 反跌一句。下乃歷言亡鄭之無益而有害，極為透快。
[] 秦在西，鄭在東，晉居其間。設若得鄭，而秦欲越晉國，以為邊鄙，相隔甚遠。君亦當知其難也。@亡鄭無益。
[] 煙。
[] 陪，益也。鄰，謂晉也。言秦得鄭，必為晉所有，是益鄰矣。鄰之地厚，則秦之地相形而薄也。@亡鄭又有害。
[] 捨。
[] 同供。
[] 鄭在秦東，故曰東道。行李，使人也。言秦能舍鄭以為東道主人，秦之使者，往來過此，或資糧乏困，鄭能供給之，于秦又何所害焉。@舍鄭有益無害。
[] 晉君，謂惠公。賜，猶德也。焦、瑕，晉河外二邑。言穆公曾納惠公，亦云有德矣。惠公許秦以河外焦瑕二邑，乃朝濟河，而夕即設版築，以守二城。其背秦之速，君之所知也。@此借舊事以見晉慣背秦德。與之共事，斷無有益。絕好一證。
[] 平聲。
[] 宕筆妙。進一層說。
[] 封，疆也。肆，大也。闕，削也。言既滅鄭，以闢其東方之封疆。勢必又欲大其西方之封疆。若不削小秦地，將何所取之，以肆其西封也。@此言晉不獨得鄭，後必將欲得秦，為害甚大。
[] 上言亡鄭以陪鄰，此直言闕秦以利晉，何等透快。
[] 悅。
[] 恕。
[] 三子皆秦大夫。戍，屯兵以守也。
[] 秦師退矣。
[] 晉文公舅。
[] 請擊秦師。
[] 微，無也。夫人，指秦伯。文公亦秦所納，故言微秦伯之力，何緣得為晉君。
[] 賴秦力得國，而反害秦，是不仁也。
[] 智。@誤與同事，是不知也。
[] 二國整師而來，而乃自相攻擊，易之以亂，是不武也。
[] 晉師亦退矣。



#### 評注

鄭近于晉，而遠于秦。秦得鄭而晉收之，勢必至者。越國鄙遠、亡鄭陪鄰、闕秦利晉，俱為至理。古今破同事之國，多用此說。篇中前段寫亡鄭，乃以陪晉。後段寫
亡鄭，即以亡秦。中閒引晉背秦一證，思之毛骨俱竦。宜乎秦伯之不但去鄭，而且戍鄭也。


#### 譯文
