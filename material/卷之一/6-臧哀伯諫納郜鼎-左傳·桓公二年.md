#### 正文

夏四月，取郜[]大鼎于宋，納于大[]廟。[]非禮也。[]

臧哀伯[]諫曰：「君人者，將昭德塞違，以臨照百官，猶懼或失之，故昭令德，以示子孫。」[]

是以清廟茅屋，[]大路越[]席，[]大[]羹不致，[]粢食[]不鑿，[]昭其儉也。[]袞冕黻珽，[]帶裳幅[]舄，[]衡
紞[]紘[]綖，[]昭其度也。[]藻率[]鞞[]鞛，[]鞶[]厲游[]纓，[]昭其數也。[]火龍黼黻，[]昭其文也。[]五色比象
，[]昭其物也。[]鍚[]鸞和鈴，[]昭其聲也。[]三辰[]旂旗，昭其明也。[]夫德，儉而有度，登降有數
，文物以紀之，聲明以發之，以臨照百官。百官於是乎戒懼，而不敢易紀律。[]今滅德立
違，[]而寘[]其賂器於大廟，[]以明示百官。百官象之，其又何誅焉？[]國家之敗，由官邪也。[]官
之失德，寵賂章也。[]郜鼎在廟，章孰甚焉？[]武王克商，遷九鼎於雒[]邑，[]義士猶或非之，[]
而況將昭違亂之賂器於大廟，其若之何？」[]公不聽。[]

周內史[]聞之曰：「臧孫達[]其有後於魯乎！[]君違，不忘諫之以德。」[]

#### 注釋

[] 告。
[] 泰。
[] 宋華督弒殤公，恐諸侯討己，故以郜國所造之鼎賂魯。桓公至是取所賂之鼎于宋，納于大廟。曰取，曰納，書法凜然。
[] 受弒逆者之賂器，以汙宗廟，非禮之甚也。斷一句。
[] 魯大夫，僖伯之子。
[] 言人君者，將昭明善德，閉塞邪違，以顯示百官，如日月之臨照焉，猶恐不能世守而弗失。故復以其德之最善者，昭著于物，以垂示子孫。昭德塞違竝提，是一篇主意。然昭德正所以塞違也，故下歷言昭德之實。
[] 清廟，肅然清凈之廟也。茅屋，以茅飾屋也。
[] 活。
[] 大路，祀天車，樸素無飾。越席，結草為席也。
[] 泰。
[] 大羹，大古之羹，肉汁也。不致，謂無鹽梅之和也。
[] 嗣。
[] 作。黍稷曰粢。鑿，精米也。一石舂為八斗。
[] 儉約不敢奢侈。昭令德以示子孫者一。
[] 挺。袞，畫衣。冕，冠也。黻，蔽膝也。珽，玉笏也。
[] 璧。
[] 昔。帶，革帶。裳，下衣。幅，今之行縢，即裹腳也。舃，複履也。
[] 躭上聲。
[] 宏。
[] 延。衡，維持冠者。紞，冠之垂者。紘，纓從下而上者。綖，冠上覆者。
[] 尊卑各有制度。昭令德以示子孫者二。
[] 律。
[] 丙。
[] 卜上聲。藻率，以韋為之，所以藉玉也。佩万之鞘，上飾曰鞞，下飾曰鞛。
[] 盤。
[] 畱。
[] 鞶，大帶。厲，大帶之垂者。游，旌之末垂者。纓，馬飾。
[] 尊卑各有等數。昭令德以示子孫者三。
[] 火，畫火也。龍，畫龍也。黑與白謂之黼，黑與青謂之黻。龍，畫于衣。火黼黻，繡于裳。
[] 上下各有文章。昭令德以示子孫者四。
[] 車服器械之有五色，皆以此象天地四方。
[] 大小各有物色。昭令德以示子孫者五。
[] 揚。
[] 四者皆鈴類，錫在馬額，鸞在鑣，和在衡，鈴在旂。
[] 四者齊聲，自然節奏。昭令德以示子孫者六。
[] 三辰，日月星也。畫于旂旗。交龍為旂，熊虎為旗。
[] 旌旗燦爛，象天之明。昭令德以示子孫者七。
[] 登降，謂有損益。紀，維也。發，揚也。紀律，紀綱，法律也。總昭德作一收。戒懼而不敢易紀律，即所以塞違也。
[] 今受賂立督，是不昭德而滅德，不塞違而立違。
[] 同置。
[] 寘，猶納也。
[] 象，效尤也。誅，責也。不可納者一。
[] 由百官之違邪。
[] 謂寵臣之受賄賂，章明而無所忌憚也。
[] 大廟，百官助祭之所。章明昭著，莫過於此。不可納者二。
[] 同洛。
[] 九鼎，夏禹所鑄。三代相傳，以為有國之寶。武王克商，遷九鼎于成周之雒邑。
[] 義士，伯夷之屬。
[] 其見非于義士必甚。不可納者三。歷言滅德立違之失，以見賂鼎當速出之于廟也。
[] 仍寘大廟。
[] 大夫官。
[] 即哀伯。
[] 僖伯諫隱觀魚。其子哀伯諫桓納鼎。積善之家，必有餘慶，故曰有後於魯。
[] 桓公雖滅德立違，哀伯惓惓不忘諫之以昭德。昭德塞違總結。




#### 評注

劈頭將昭德塞違四字提綱，而塞違全在昭德處見。故中閒節節將昭字分疏，見廟堂中何一非令德所在，則大廟容不得違亂賂鼎可知。後復將塞違意，分作三樣寫法，
以冀君之一寤而出鼎，故曰不忘。



#### 譯文
