#### 正文

楚人伐宋以救鄭，[]宋公將戰，大司馬[]固諫曰：「天之棄商久矣！[]君將興之，[]弗可赦也已
。」[]弗聽。

冬十一月，己巳朔，宋公及楚人戰于泓。[]宋人既成列，[]楚人未既濟。[]司馬曰：「彼眾我
寡，及其未既濟也，請擊之。」公曰：「不可。」[]既濟而未成列，[]又以告。[]公曰：「未
可。」[]既陳[]而後擊之，宋師敗績。[]公傷股，門官殲[]焉。[]

國人皆咎公。[]公曰：「君子不重[]傷，不禽[]二毛。[]古之為軍也，不以阻隘也。[]寡人雖亡國
之餘，不鼓不成列。」[]子魚曰：「君未知戰。[]勍[]敵之人，隘而不列，天贊我也。[]阻而鼓
之，不亦可乎？[]猶有懼焉。[]且今之勍者，皆吾敵也。雖及胡耉，[]獲則取之，何有於二毛
？[]明恥教戰，求殺敵也。傷未及死，如何勿重？[]若愛重傷，則如勿傷；愛其二毛，則如
服焉。[]三軍以利用也，[]金鼓以聲氣也。[]利而用之，阻隘可也；[]聲盛致志，鼓儳[]可也。」[]

#### 注釋

[] 以宋襄公伐鄭故。
[] 即子魚。
[] 宋、商之後。
[] 公將圖霸興復。
[] 獲罪於天，不可赦宥。@言不可與楚戰。
[] 弘。@泓，水名。@總一句。
[] 宋兵列陣已定。
[] 楚人尚未盡渡泓水。@是絕好機會。
[] 何意。
[] 機會猶未失。
[] 省句法。
[] 又何意。
[] 陣。
[] 大崩曰敗績。
[] 尖。
[] 門官，守門之官，師行則從。殲，盡殺也。@二句，寫敗績不堪。
[] 歸咎襄公不用子魚之言。
[] 去聲。
[] 同擒。
[] 重，再也。二毛，頭黑白色者。言君子于敵人被傷者，不忍再傷。頭黑白色者，不忍擒之。@二句引起。
[] 阻，迫也。隘，險也。言不迫人于險。@釋上不可意。
[] 亡國之餘，根棄商句來。鼓，鳴鼓進兵也。言不進兵以擊未成陣者。@釋上未可意。@寡固不可以敵眾。宋公既不量力以致喪師，又為迂腐之說以自解，可發一笑。
[] 一句斷盡。
[] 擎。
[] 勍，彊也。彊敵厄於險隘，而不成陣，是天助我以取勝機會。
[] 迫而鼓進之，何不可之有。
[] 猶恐未必能勝也。@加一句，更透。@辨不以阻隘，不鼓不成列。
[] 苟。
[] 胡耉，元老之稱。言與我爭彊者，皆吾之讎敵。雖及元老，猶將擒之，何有于二毛之人。@辨不禽二毛。
[] 明設殺刑戮之恥，以教戰鬭，原求其殺人至死。若傷而未死，何可不再傷以死之。@辨不重傷。
[] 若不忍再傷人，則不如不傷之。不忍禽二毛，則不如早服從之。@再辨不重傷，不禽二毛，更加痛快。
[] 凡行三軍，以利而動。
[] 兵以金退，以鼓進，以聲佐士眾之氣。
[] 若以利而動，則雖迫敵于險，無不可也。
[] 䜛。
[] 儳，參錯不齊之貌。指未整陣而言。聲士氣之盛，以致其志，則鼓敵之儳，勇氣百倍，無不可也。@再辨不以阻隘，不鼓不成列，更加痛快。@篇中幾箇可字，相呼應妙。



#### 評注

宋襄欲以假仁假義，籠絡諸侯以繼霸，而不知適成其愚。篇中只重阻險鼓進意，重傷二毛帶說。子魚之論，從不阻不鼓，說到不重不禽。復從不重不禽，說到不阻不
鼓。層層辯駁，句句斬截，殊為痛快。

#### 譯文

