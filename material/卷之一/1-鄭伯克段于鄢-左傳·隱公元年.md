## 正文
初，鄭武公娶于申，曰武姜。[]生莊公及共[]叔段。[]莊公寤生，[]驚姜氏，故名曰寤生，[]遂惡[]
之。[]愛共叔段，欲立之。亟[]請於武公，公弗許。[]

及莊公即位，為[]之請制。[]公曰：「制，巖邑也。虢叔死焉，他邑唯命。」[]請京，[]使居之
，謂之京城大[]叔。[]

祭[]仲[]曰：「都城過百雉，國之害也。[]先王之制，大都，不過參[]國之一；[]中，五[]之一；[]小
，九之一。[]今京不度，非制也，[]君將不堪。」[]公曰：「姜氏欲之，焉[]辟[]害？」[]對曰：「
姜氏何厭[]之有？[]不如早為之所，[]無使滋蔓。[]蔓，難圖也。蔓草猶不可除，[]況君之寵弟乎
？」[]公曰：「多行不義必自斃，[]子姑待之。」[]

既而大叔命西鄙、北鄙貳於己。[]公子呂[]曰：「國不堪貳。君將若之何？[]欲與大叔，臣請
事之。[]若弗與，則請除之，無生民心。」[]公曰：「無庸，將自及。」[]大叔又收貳以為己
邑，至于廩延。[]子封曰：「可矣！[]厚將得眾。」[]公曰：「不義不暱，[]厚將崩。」[]

大叔完聚，[]繕甲兵，[]具卒乘，[]將襲鄭；[]夫人[]將啟之。[]公聞其期[]曰：「可矣。」[]命子封帥[]
車二百乘以伐京，京叛大叔段。段入于鄢，[]公伐諸鄢。[]五月辛丑，大叔出奔共。[]

書曰：「鄭伯克段于鄢。」[]段不弟，故不言弟。如二君，故曰克。稱鄭伯，譏失教也，
謂之鄭志。[]不言出奔，難之也。[]

遂寘[]姜氏于城潁，[]而誓之曰：「不及黃泉，無相見也。」[]既而悔之。[]

潁考叔[]為潁谷封人，[]聞之。[]有獻於公，[]公賜之食，食舍[]肉，[]公問之。[]對曰：「小人有母
，[]皆嘗小人之食矣。[]未嘗君之羹，請以遺[]之。」[]公曰：「爾有母遺，繄[]我獨無。」[]潁考
叔曰：「敢問何謂也？」[]公語[]之故，[]且告之悔。[]對曰：「君何患焉？[]若闕[]地及泉，隧而
相見，其誰曰不然？」[]公從之。

公入而賦：「大隧之中，其樂[]也融融。」[]姜出而賦：「大隧之外，其樂也洩洩。」[]遂為
母子如初。[]

君子曰：[]「潁考叔，純孝也，愛其母，施[]及莊公。[]詩曰：『孝子不匱，永錫爾類。』其
是之謂乎！」[]



## 注釋
[] 初者，敍其始也。鄭，姬姓國，武公，名掘突。申，姜姓國也。武姜者，姓姜而諡武也。
[] 恭。
[] 恭，國名，段奔共國，故名共叔。
[] 寤，猶蘇也。寤生，言生之難，絕而復蘇也。
[] 命名奇。
[] 烏故切。
[] 一遂字，寫盡婦人任性情況。
[] 器。
[] 惡莊公而因愛段，欲立爲太子。亟請者，不一請也。莊公蓄怨，非一日矣。以上敍武姜愛惡之偏，以基骨肉相殘之禍.
[] 去聲。
[] 制邑最險，姜請封段。
[] 言制乃巖險之邑，昔虢叔居此，恃險滅亡，他邑則惟命是聽。莊公似為段之言，實恐段居制邑，太險難除。他邑雖極大，諒不若制邑之險，適可以養其驕而滅除之。他邑唯命，四字毒甚。
[] 京邑最大，姜請封段。
[] 泰。
[] 邑大可以養驕，而不除亦必易制，故使居之。大叔者，張大其名，所以張大其心也。莊公處心積慮，主於殺弟。封邑之始，已早計之矣。
[] 債。
[] 鄭大夫。
[] 邑有先君之廟曰都。城方丈曰堵。三堵曰雉。雉，長三丈，高一丈。言都城不可過三百丈也。
[] 同三。
[] 侯伯之國，其城長三百雉。大都，三分其國之一，不過百雉也。
[] 省都字。
[] 省國字。
[] 中都，五分其國之一，不過六十雉也。
[] 小都，九分其國之一，不過三十三雉也。
[] 京城過於百雉，不合法度，非先王之制。
[] 叔段據有大邑、將爲鄭害，莊公必不堪也。祭仲一夢中人。
[] 煙。
[] 同避。
[] 直稱母姜氏而故作無可奈何語，毒聲。
[] 平聲。
[] 厭，足也。
[] 或裁抑，或變置。
[] 萬，滋蔓，滋長而蔓延。
[] 先出蔓字，後出草字，頓挫。
[] 言向後即欲為之所而不能。夢中。
[] 備。
[] 斃，敗也。滋蔓自多行不義，則必自敗。待之云者，唯恐其不行不義，而欲待其行也。莊公之心愈毒矣，而祭仲終未之知也。
[] 鄙，邊邑。貳，兩屬也。段命西北二邊之邑，兩屬於己，果行不義也。
[] 鄭大夫，字子封。
[] 國不堪使人有攜貳，兩屬之心，君將何以處段。
[] 先拗一筆。
[] 無使鄭國之民，生他心也。子封又一夢中人。
[] 言無用除之，將自及於禍。莊公實欲殺弟，而曰自斃，曰自及，故為段自作自受之語，毒甚。
[] 廩延，鄭邑。前兩屬者，今皆取以爲己邑，直至廩延，所侵愈多也。
[] 可正段罪。
[] 厚，地廣也。前猶二己，故云生心。今直收貳，故云得眾。夢中。
[] 銀入聲。
[] 暱，親近也。不義於君，不親於兄，非眾所附，雖厚必崩。崩者，勢如土崩，民逃身竄，直至滅亡。較自斃自及，更加慘毒矣，而子封終未之知也。
[] 完城郭，聚人民。
[] 繕，治也。
[] 去聲。步曰卒，車曰乘。
[] 掩其不備曰襲。段至此不義甚矣，然莊公平日處段，能小懲而大戒之，段必不至此。段之將襲鄭莊公養之也。
[] 武姜
[] 啓，開也，言欲為内應。婦人姑息之愛，不曉大義，故欲啓段。使莊公平日在母前能開陳大義，動之以至情，惕之以利害夫人必不至此。夫人之啓段，莊公陷之也。
[] 公聞其襲鄭之期也。祭仲不聞，子封不聞，何獨公聞。蓋公含毒已久，刻刻留心，時時偵探，故獨聞之也。
[] 三字寫莊公得計聲口，與上可矣句緊照，言這遭纔好伐了。鄭莊公蓄怨一生，到此盡然發露，不覺一句說出來。
[] 率
[] 煙。鄢，鄭邑名。
[] 既命子封伐諸京，公又自伐諸鄢。兩路夾攻，期在必殺。
[] 敍段事止此。
[] 經文，下釋經也。
[] 莊公養成弟惡，故曰失教。鄭志者，鄭伯之志，在于殺弟也。鄭志二字，是一篇斷案。
[] 段實出奔，而以克為文，明鄭伯志在殺段，難言其奔也。釋經止此。下遙接前文再敍。
[] 同置。
[] 寘，棄也。城潁，鄭地。
[] 黃泉，地中之泉也。立誓永不見母，將前日惡己愛段之忿，一總發洩，忍哉。
[] 悔誓之過，是天性萌動。無相見也，以上純是殺機。潁考叔以下，純是太和元氣。繼而悔之一句，是轉殺機為太和的緊關。
[] 鄭大夫。
[] 時為潁谷典封疆之官。
[] 聞其悔也。
[] 或獻謀，或獻物。
[] 捨。
[] 食而舍肉，挑其問也。
[] 公問何故舍肉不食。
[] 只四字，妙甚，直刺入心。
[] 去聲。
[] 善于誘君，使之自然心動情發。
[] 衣。
[] 繄，語助也。哀哀之音，宛然孺子失乳而啼，非復前日含毒惡聲。
[] 佯為不知，妙。
[] 去聲。
[] 公語以誓母之故。
[] 且告以追悔無及之意。
[] 黃泉之誓，何足患焉。
[] 拙。
[] 隧，地道也。掘地使及黃泉，為地道以見母，便是相見于黃泉，誰以此説為背誓也。天大難事，輕輕便解。
[] 洛。
[] 賦，賦詩也。大隧二句，公所賦詩辭。融融，和樂也。則知其前之陰毒矣。
[] 異。大隧二句，姜所賦詩辭。洩洩，舒散也。則知其前之隱忍矣。從前一路刻毒慘傷之心，俱于融融洩洩四字中消盡，摹寫生色。
[] 敍姜氏止此。初字起，初字結。
[] 左氏設君子之言，以爲論斷也。
[] 去聲。
[] 拈愛字妙。親之偏愛，足以召禍。子之真愛，可以回天。
[] 詩，大雅，既醉篇，言孝子之心無窮，又能以己孝感君之孝，而錫及其疇類也，其潁考叔純孝子之謂乎。引詩詠嘆作結，意致冷然。


## 評注
鄭莊公志欲殺弟，祭仲、子封諸臣，皆不得而知。姜氏欲之，焉辟害，必自斃，子姑待之，將自及，厚將崩等語，分明是逆料其必至于此。故雖婉言直諫，一切不聽。迨後乘時迅發，并及于母。是以兵機施于骨肉，真殘忍之尤。幸良心忽現，又被考叔一番救正，得母子如初。左氏以純孝贊考叔作結，寓慨殊深。


## 譯文

    當初，鄭武公娶了申國國君的女兒為妻，叫做武姜；生下了莊公和公
叔段。莊公腳在前倒生下來，使姜氏受了驚嚇所以取名叫｀窹生＇，武姜
因此討厭莊公。武姜偏愛共叔段，想立他為太子多次向武公請求，武公都
沒有答應。等到莊公當上了鄭國國君武姜為共叔段請求把製作為他的封
邑。莊又說“制是個險要的城邑，從前虢叔就死在那裡，如果要別的地方，
我都答應。＂武姜又為共叔段請求京邑，莊公就讓共叔段住在那裡，稱他
為“京城太叔＂。   
 
    祭仲說“都城超過了三百丈，就會成為國家的禍害。按先王的規定，
大的都城面積不能超過國都的三分之一。中等的不超過五分之一，小的不
超過九分之一。現在京邑的大小不合法度，違反了先王的制度，這會使
您受不了。＂莊公回答說；“姜氏要這麼做我怎能避開這禍害呢？＂祭仲
說道：“姜氏有什麼可滿足呢？不如早些處置共叔段，不讓他的勢力蔓延。
如果蔓延開來，就難對付了。蔓延開的野草都除不掉，更何況是您習蔔受
寵的兄弟呢？＂莊公說｀幹多了不仁義的事情，必定會自取滅亡，您暫且
等著看吧。＂   
 
    不久之後，太叔命令西邊和北邊的邊邑也同時歸他管轄。公子呂說｀一
個國家不能容納兩個君王，您打算怎麼辦？如果您想把國家交給太叔，就
請允許我去事奉他；如果不給，就請除掉他，不要使百姓產生二心。＂莊
公說；“用不著，他會自食其果。太叔又把雙方共管的邊邑收歸自己，一
直把邑地擴大到了廩延。公子呂說；“可以動手了。他占多了地方就會得
到百姓擁護。＂莊公說“做事不仁義就不會有人親近，地方再大也會崩
潰。＂   
 
    太叔修造城地，聚集百姓，修整鎧甲和武器．準備好了步兵和戰車，
將要偷襲鄭國國都。武姜打算為他打開城門作內應。莊公得知了太叔偷襲
的日期，說；｀可以動手了！＂於是，他命令公子呂率領二百輛戰車去攻
打京邑。京邑百姓背叛了共叔段，共叔段逃到了鄢地，莊公又攻打鄢。五
月二十三日，共叔段逃奔去了共國。   
 
    於是莊公把武姜安置到城穎，並向她發誓說：“不到地下黃泉，水遠
不再見面。＂事後，他又後悔這麼說。   
 
    考叔當時是穎穀管理疆界的官員，他聽說了這件事，就送了些禮物給
莊公。莊公請他吃飯，他卻把肉放在一旁不吃。莊公問他為什麼，穎考叔
回答說：“我家中有母親，我的飯食她都吃過，就是從未吃過君王的肉羹，
後允許我拿去送給她。＂莊公說“你有母親可以送東西給她，唯獨我沒
有！＂穎考叔說“我冒昧問一下這話是什麼意思？＂莊公把事情的緣由告
訴了他，並說自己很後悔。穎考叔說；“君王何必擔憂呢？如果掘地見水，
打成地道去見面，誰能說這不是黃泉相見？＂莊公聽從了項考叔的話，照
著做了。莊公進入地道，賦詩說：｀隧道當中，心中快樂融和！＂武姜走
出隧道，賦詩說；｀隧道之外，心中快樂舒暢！＂於是。母於關係又與從
前一樣了。   
 
    君子說；“穎考叔真是個孝子。愛自己的母親，還擴大影響了鄭莊公。
《詩·大雅·既醉》說｀孝子德行無窮個永久能分給同類。＇大概說的就是這
樣的事吧！＂   
