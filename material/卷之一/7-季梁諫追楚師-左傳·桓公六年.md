#### 正文

楚武王侵隨，[]使薳[]章[]求成焉，[]軍於瑕以待之。[]隨人使少[]師董成。[]

鬬伯比[]言于楚子曰：「吾不得志於漢東也，我則使然。[]我張吾三軍，而被吾甲兵，以武
臨之，彼則懼而協以謀我，故難閒[]也。[]漢東之國隨為大。隨張，必棄小國。小國離，
楚之利也。[]少師侈，[]請羸[]師以張之。」[]熊率[]且[]比[]曰：「季梁[]在，何益？」[]鬬伯比曰：「
以為後圖，少師得其君。」[]王毀軍而納少師。[]

少師歸，請追楚師。隨侯將許之。季梁止之，曰：「天方授楚，楚之羸，其誘我也！君
何急焉？[]臣聞小之能敵大也，小道大淫。[]所謂道，忠於民而信於神也。[]上思利民，忠也
；祝史正辭，信也。[]今民餒而君逞欲，[]祝史矯舉[]以祭，臣不知其可也。」[]

公曰：「吾牲牷[]肥腯，[]粢盛[]豐備，何則不信？」[]對曰：「夫民，神之主也。是以聖王先
成民，而後致力於神。[]故奉牲以告[]曰『博碩肥腯』[]，謂民力之普存也，[]謂其畜[]之碩大蕃
滋也，謂其不疾瘯[]蠡[]也，謂其備腯咸有也。[]奉盛以告曰『潔粢豐盛』，謂其三時不害而
民和年豐也。奉酒醴以告曰『嘉栗㫖酒』[]，謂其上下皆有嘉德而無違心也。[]所謂馨香，
無讒慝也。[]故務其三時，[]脩其五教，親其九族，[]以致其禋[]祀，[]於是乎民和而神降之福，
故動則有成。[]今民各有心，而鬼神乏主，[]君雖獨豐，其何福之有？[]君姑脩政而親兄弟之
國，庶免於難。」[]

隨侯懼而修政，楚不敢伐。[]

#### 注釋

[] 隨，漢東姬姓國。
[] 委。
[] 楚大夫。
[] 使之求平于隨，詐也。
[] 瑕，地名。楚軍于此，以待隨之報。
[] 去聲。
[] 少師，隨大夫。董成，主行成之事。
[] 楚大夫。
[] 言不得志于漢東，是我失策使然。
[] 去聲。
[] 張，侈大也。楚之失策，正坐此患，故不能得志。下乃為楚畫策。
[] 張則不懼，離則不協，楚然後可以得志，故曰利。
[] 隨之少師，素自侈大。
[] 雷。
[] 請藏其精兵，示以羸弱之卒，使少師忍楚，而愈自侈大。@三張字，呼應緊峭。
[] 律。
[] 疽。
[] 楚大夫。
[] 隨賢臣。
[] 言季梁在彼必諫，雖羸師無益于楚。
[] 言不徒為今日計。且隨君寵少師，未必聽季梁之言。
[] 毀軍，羸師也。王從伯比之計。
[] 一句喝破毀軍之詐。
[] 小有道，大淫亂，然後小能敵大。
[] 忠民信神，是一篇主意。@承道。
[] 祝史正辭，謂祝官史官，實其言辭，而不欺䛘鬼神。@又承忠信。
[] 是無利民之忠。
[] 矯舉，謂詐稱功德以告鬼神。@是無正辭之信。
[] 臣不知其小之可以敵大也。此斷言楚不可追之意。
[] 全。
[] 突。
[] 成。
[] 牲，牛羊豕也。牷，純色完全也。腯，肥貌。黍稷曰粢。在器曰盛。@上兼舉忠民信神。隨侯單說信神，一邊已忘卻忠民了。故下歸重民為神之主上。
[] 信神只在忠民上看出。故下三告，皆關民上。成民，指養與教言。
[] 祝史奉牲以告神，下倣此。
[] 博，廣也。碩大也。言是牲廣大而肥充。@告神只一句。下倣此。
[] 告神以博碩肥腯者，謂民力之普徧安存，所以能如此也。
[] 休去聲。
[] 促。
[] 裸。
[] 瘯蠡，疥癬也。三句俱承民力普存說。唯民力之普存，故其所養之畜，蕃大而無疥癬，咸備而不闕失。答上牲牷肥腯句。
[] 以善敬之心，將其㫖酒。
[] 答上粢盛豐備句。酒醴一段是補筆。
[] 犧牲粢盛酒醴，所以謂之馨香者，乃民德之馨香，無讒諛邪慝故也。@總一筆，答上何則不信句。@內用七個謂字，七個也字，頓挫生姿。末所謂馨香一句，直與上所謂道一句呼應。
[] 養以成民。
[] 九族，上至高祖，下及玄孫。@教以成民。
[] 因。
[] 精意以享曰禋。@致力於神。
[] 謂祭則受福，戰則必克也。
[] 應夫民神之主句。
[] 收完上文。
[] 去聲。@修政，指忠信而言。兄弟之國，謂漢東姬姓小國。言當與之親而協，不可與之棄而離，庶免于楚國之難也。@又找一筆。與鬬伯比之意暗合，妙。
[] 應懼字結。



#### 評注

起手將忠民信神竝提，轉到民為神主。先民後神，乃千古不易之論。篇中偏從致力于神處，看出成民作用來。故足以破隨侯之惑，而起其懼心。至其行文，如流雲織
錦，天花亂墜，令人應接不暇。

#### 譯文
