#### 正文

呂、卻[]畏偪，將焚公宮而弒晉侯。[]

寺人披請見。[]公使讓之，且辭焉，[]曰：「蒲城之役，[]君命一宿，女[]即至。[]其後余從狄君
以田渭濱，[]女為[]惠公來求殺余，命女三宿，女中宿至。[]雖有君命，何其速也？[]夫袪[]猶在
，女其行乎！」[]

對曰：「臣謂君之入也，其知之矣。若猶未也，又將及難。[]君命無二，古之制也。[]除君
之惡，唯力是視。[]蒲人狄人，余何有焉？[]今君即位，其無蒲、狄乎？[]齊桓公置射[]鉤而
使管仲相，[]君若易之，何辱命焉？[]行者甚眾，豈唯刑臣？」[]

公見之，以難告。[]三月，晉侯潛會秦伯于王城。[]己丑晦，公宮火。瑕甥、[]郤芮[]不獲公。
乃如河上，秦伯誘而殺之。[]

#### 注釋

[] 隙。
[] 呂甥、卻芮，皆惠公舊臣。恐為文公所偪害，欲焚公宮而弒之。
[] 現。@寺人，內官也，名披。請見文公，欲以難告。
[] 讓，責也。公使人數其罪而責之，且辭不相見。@總二句。
[] 五年，獻公使寺人披伐公于蒲城。
[] 汝。
[] 獻公命汝經宿乃至，汝不待宿，而即日至。
[] 其後我奔狄國，從君田獵于渭水之濱。
[] 去聲。
[] 惠公命汝三宿乃至，汝不待三宿，而次宿即至。@就文公口中說出伐狄一事，補傳所未及。
[] 二者雖奉獻公、惠公之命，何其至之太速也。@已上皆讓之之詞。
[] 區。
[] 袪，衣袂也。披伐蒲，斬公袪。@言所斬之袪尚在，汝其去乎。@二句，是辭之之詞。
[] 去聲。@臣謂君之入晉也，庶幾知君人之道矣。若猶未也，又將及于禍難。@含譏帶誚，小人輕薄口吻。又將及難句，已微露其意。下就文公之言，作兩層辯駁。
[] 奉君命無二心，古之法制如此。
[] 前此伐公，乃為君除惡，當盡吾力為之。
[] 公在獻公時，則為蒲人，在惠公時，則為狄人。于我何關，而不速殺之。@竟斥人為惡，復等之蒲狄人，快語。
[] 今安知無有如蒲狄而能為公害者乎，當亦有人奉命速至如披者也。意在含吐間，雋甚。@已上答雖有君命何其速也之意。
[] 石。
[] 去聲。@莊公九年，魯納子糾，與齊戰于乾時。管仲射中齊桓公帶鉤，後桓公用管仲為相。@射鉤對斬袪，恰好。
[] 君若反其所為，則我將自去，無所辱于君命。
[] 披，閹人，故稱刑臣。言但恐懼罪而行者甚多，寧獨我刑餘之人。言外見舊臣畏偪不安，必有禍難，意在含吐間，雋甚。@已上答夫袪猶在女其行乎之意。
[] 公乃召見寺人披。披以呂、卻之謀告。
[] 避難也。
[] 即呂甥。
[] 瑞。
[] 呂卻之才，不亞狐趙，因事失計，自取戮辱，惜哉。


#### 評注

寺人披傾險反覆，誠無足道。然持機事告人，危言迫脅，說得毛骨俱悚，人自不得不從之，可謂閹人之雄。



#### 譯文
