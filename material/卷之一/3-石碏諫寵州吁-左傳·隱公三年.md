#### 正文

衛莊公娶于齊東宮得臣之妹，曰莊姜。[]美而無子，[]衛人所為[]賦《碩人》也。[]又娶于陳，
曰厲媯，[]生孝伯，早死。其娣[]戴媯，生桓公，莊姜以為己子。[]

公子州吁，嬖人之子也，[]有寵而好[]兵，[]公弗禁，[]莊姜惡[]之。[]

石碏[]諫曰；「臣聞愛子，教之以義方，弗納於邪。[]驕奢淫佚，所自邪也。四者之來，寵
祿過也。[]將立州吁，乃定之矣；[]若猶未也，階之為禍。[]夫[]寵而不驕，驕而能降，降而不
憾，憾而能眕[]者，鮮[]矣。[]且夫[]賤妨貴，[]少[]陵長[]，遠間[]親，[]新間舊，[]小加大，[]淫破義，[]所
謂六逆也。[]君義，臣行，[]父慈，子孝，兄愛，弟敬，[]所謂六順也。[]去順效逆，[]所以速禍
也。君人者，將禍是務去，而速之，無乃不可乎。」[]弗聽。[]

其子厚與州吁遊，禁之，[]不可。[]桓公立，乃老。[]

#### 注釋

[] 東宮，太子宮也。得臣，齊太子名。敍莊姜與太子同母，表其所生之貴也。與下嬖人緊照。
[] 美于色，賢于德而不見答。終以無子。四字妙甚。
[] 去聲。
[] 碩人，國風篇名。國人以莊姜美而不見答，作碩人之詩以閔之。引證冷雋。
[] 規。
[] 弟。
[] 媯，陳姓。厲、戴，皆諡也。妻之妹從妻來者曰娣。桓公雖非正出，然為正嫡所子，自然當立。莊姜以為己子，應無子句。
[] 莊公嬖妾，生子名曰州吁。賤而得幸曰嬖。
[] 去聲。
[] 母嬖故有寵。寵字是一篇主腦。伏下六逆禍根。
[] 以寵故弗禁。
[] 烏故反。
[] 緃其好兵，必致禍，故惡之。以上敍莊姜賢美而不見答。所寵者乃嬖人之子州吁，衛國之禍，自此始矣，以起下文。
[] 鵲。衛大夫。
[] 方，矩則也。易曰，義以方外。納，使之入也。邪者，義之反。指好兵言。
[] 驕奢淫佚，乃邪之所自起。而所以有此四者，由寵祿之禍。祿者，寵之實也。以上推言寵之流弊，適所以納子於邪，實非愛子也。
[] 先拗一筆。
[] 不定其位，勢必緣寵而為禍。四句，與欲與大叔數句，筆法相同。
[] 扶。
[] 軫。
[] 去聲。
[] 眕，安重貌。言寵愛而不驕肆，驕肆而能降心，降心而不怨恨，怨恨而能安重，如此者少也。此就人常情上，申言所自邪之義，以明州吁之必為禍也。
[] 以下推開一步，就莊姜，桓公與嬖人州吁，兩兩相對說。
[] 以爵言。
[] 去聲。
[] 掌。以齒言。
[] 去聲。
[] 以地言。
[] 以情言。
[] 以勢言。
[] 以德言。
[] 此六者，皆逆理之事。
[] 以在國言。
[] 以在家言。
[] 此六者，皆順理之事。
[] 今寵州吁，其于六逆，則賤妨貴，少陵長。其于六順，則弟不敬。是去順而效逆矣。
[] 兩禍字，應前階之為禍。君人以下十六字，一氣三轉。詞意愷切。
[] 莊公不聽。
[] 應弗禁。
[] 石厚不聽。
[] 謂告老致仕。夫以石碏之賢，諫既不行于君，今復不行于子，命也。夫其見幾而作，不俟終日，智矣哉。


#### 評注

寵字，乃此篇始終關鍵。自古寵子未有不驕，驕子未有不敗。石碏有見于此，故以教之義方為愛子之法。是拔本塞源，而預絕其禍根也。莊公愎而弗圖，辨之不早，貽禍後嗣，嗚呼慘哉。



#### 譯文



