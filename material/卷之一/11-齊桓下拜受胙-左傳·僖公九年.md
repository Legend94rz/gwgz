#### 正文

會于葵丘，尋盟，且修好，[]禮也。[]

王使宰孔賜其侯胙，[]曰：「天子有事于文、武，使孔賜伯舅胙。」[]齊侯將下拜。[]孔曰：
「且有後命。[]天子使孔曰：『以伯舅耋[]老，加勞，[]賜一級，無下拜。』[]對曰：「天威
不違顏咫[]尺，[]小白余敢貪天子之命，無下拜？恐隕越于下，以遺[]天子羞，敢不下拜？」[]

下，[]拜。[]登，[]受。[]

#### 注釋

[] 去聲。
[] 修睦以尊周室，故以為禮。
[] 宰，官。孔，名。胙，祭肉。異姓諸侯，非夏商之後，不賜胙。襄王使宰孔賜齊桓胙，蓋尊之比于二王也。
[] 有事于文武，謂有祭祀之事于文武之廟。天子稱異姓諸侯，皆曰伯舅。@本與下以伯舅耋老句連文，只因齊侯欲下拜歇住。王命遂分兩番說，錯落入妙。
[] 將下階拜，受天子之賜。@插入一句，妙。
[] 緊接。
[] 迭。
[] 如字。
[] 七十曰耋。勞，功勞也。級，等也。天子以伯舅年老，且有功勞于王室，故進一等，不令下階而拜。
[] 止。
[] 言君尊如天，其威嚴常在顏面之前。八寸曰咫。
[] 去聲。
[] 小白，桓公名。隕越，顛墜也。公自稱名，言我豈敢貪天子之寵命，不下階而拜。恐得罪于天，而顛墜於下，適足以昭天子之辱，敢不階而拜乎。
[] 句。
[] 句。
[] 句。
[] 句。




#### 評注

看他一連寫五箇下拜，兩無下拜，與敢不下拜應。將下拜，與下、拜、登、受，應。


#### 譯文
