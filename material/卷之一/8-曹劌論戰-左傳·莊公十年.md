#### 正文

齊師伐我，公將戰。曹劌[]請見。[]其鄉人曰：「肉食者謀之，又何間[]焉？」[]劌曰：「
肉食者鄙，未能遠謀。」[]乃入見。

問何以戰？[]公曰：「衣食所安，弗敢專也，必以分人。」[]對曰：「小惠未偏，民弗從也
。」[]公曰：「犧牲玉帛，弗敢加也，必以信。」[]對曰：「小信未孚，神弗福也。」[]公曰
：「小大之獄，雖不能察，必以情。」[]對曰：「忠之屬也，可以一戰。[]戰則請從。」[]

公與之乘，[]戰於長勺。[]公將鼓之。[]劌曰：「未可。」齊人三鼓，劌曰：「可矣！」齊師
敗績。[]公將馳之，[]劌曰：「未可。」下視其轍，登軾而望之，[]曰：「可矣！」遂逐齊師
。[]

既克，公問其故，[]對曰：「夫戰，勇氣也。一鼓作氣，再而衰，三而竭。彼竭我盈，故
克之。[]夫大國，難測也，懼有伏焉。吾視其轍亂，望其旗靡，故逐之。」[]

#### 注釋

[] 貴。@魯人。
[] 現。@請見莊公。
[] 去聲。
[] 肉食，謂在位有䘵者。間，猶與也。言在位者自能謀之，汝又何與其謀焉。
[] 肉食者所見鄙陋，其謀未能遠大也。@遠謀二字，是一篇關眼。
[] 問何恃以與齊戰。@問得峭。
[] 衣食二者，必分之凍餒之人，或者感吾之德，而可以戰乎。
[] 分惠未能徧及，民心不肯從上所使，未可恃以為戰。
[] 犧牲，祭牲也。玉，蒼壁黃琮之類。帛，幣也，此皆禮神之物。言祭祀之禮，不敢有加于舊，而祝史告神，必以誠信，或者感格神明，而可以戰乎。
[] 一時之小信，未能感孚于神。而神亦弗肯降之以福，未可恃以為戰。
[] 小獄，爭訟也。大獄，殺傷也。情，實也。言小大之獄，雖不能明察，然必盡己之心以求其實，或者獄無冤枉，而可以戰乎。
[] 察獄以情，不使有枉，是能盡己之心，亦忠之一端也。君能盡心于民，則民宜盡心于君，庶可以一戰。@可以一戰，緊照問何以戰。一可字，又與下四字相應。
[] 去聲。@若與齊戰，則請從行。@請從，與上請見相應。
[] 去聲。@乘，兵車也。
[] 酌。@長勺，地名。
[] 公欲鳴鼓以進兵。
[] 大崩曰敗績。
[] 公欲馳車而逐齊兵。@將鼓將馳，與上將戰相應。
[] 轍，車跡也。軾，車前橫木。
[] 兩未可，兩可矣，突兀相應。
[] 公問劌不鼓，及下文登望之故。@又與問何以戰相應。
[] 言所以必待齊人三鼓之故。@未戰論忠，將戰論氣，肉食人見不到此。
[] 言所以下視登望之故。@克之逐之，作兩樣寫法。筆墨精采。


#### 評注

肉食者鄙，未能遠謀，罵盡謀國僨事一流。真千古笑柄。未戰考君德，方戰養士氣，既戰察敵情，步步精詳，著著奇妙，此乃所謂遠謀也。左氏推論始末，復備參差錯綜之觀。

#### 譯文

