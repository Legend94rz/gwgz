#### 正文

十月，晉陰飴甥[]會秦伯，[]盟于王城。[]

秦伯曰：「晉國和乎？」對曰：「不和。[]小人恥失其君而悼喪[]其親，不憚征繕以立圉[]也
，曰：『必報讎，寧事戎狄。』[]君子愛其君而知其罪，不憚征繕，以待秦命。曰：『必報
德，有死無二。』[]以此不和。」[]

秦伯曰：「國謂君何？」[]對曰：「小人慼，謂之不免；君子恕，以為必歸。[]小人曰：『
我毒秦，秦豈歸君？』[]君子曰：『我知罪矣，秦必歸君。[]貳而執之，服而舍[]之，[]德莫厚
焉，刑莫威焉。[]服者懷德，貳者畏刑。[]此一役也，秦可以霸。[]納而不定，[]廢而不立，[]以
德為怨，秦不其然。』」[]

秦伯曰：「是吾心也。」[]改館晉侯，饋七牢焉。[]

#### 注釋

[] 即呂甥。
[] 穆公。
[] 王城，秦地。秦許晉平之後，晉惠使卻乞召呂甥迎己。故會秦伯盟于此。
[] 不和二字，對得駭人。
[] 去聲。
[] 語。
[] 小人，在下之人也。君，指惠公。親，謂死于戰者。征繕，征賦治兵也。圉，惠公太子名。言小人恥其君為所執，痛其親為秦所殺，不憚征賦治兵以立太子。曰必報秦之讎，寧事戎狄，而與之共圖也。
[] 君子，在上之人也。言君子愛其君，而知晉國之有罪，不憚征賦治兵，以待秦歸晉君之命。曰，必報秦之德，惟有死而無二心也。@初讀不和二字，只謂盡露其短。今說出不和之故來，始知正炫其長。兩邊一樣，加不憚征繕四字，是制縛秦伯要著。
[] 又用不和二字作一束。筆法嚴整。
[] 或死，或歸。
[] 小人不知事理，徒為憂慼，以為秦必害其君。君子以己之心，度人之心，以為秦必歸其君也。
[] 毒秦，謂晉背施閉糴，毒害秦國也。@所以可慼。
[] 所以為恕。@即承上君子小人說來。雙開雙合，章法極整，又極變。
[] 捨。
[] 晉有貳心，而秦執之。晉既知罪，而秦舍之。
[] 舍之，則秦之德莫厚于此。執之，則秦之刑莫威于此。
[] 服秦者，懷秦之德。貳秦者，畏秦之刑。
[] 秦歸晉君之役，使諸侯懷德畏刑，可以成霸業也。
[] 若秦初納晉君，今執之而不安定其位。
[] 秦既執晉君，今不歸而使之復立為君。
[] 是秦始有德于晉。而今則變德為怨，秦豈肯為此。@前兩段，並述君子小人意中事。貳而執之以下單就君子意中，一反一正歆動他。
[] 入其彀中。
[] 牛、羊、豕各一，為一牢。將歸之故加其禮焉。

#### 評注

通篇作整對格，而反正開合，又復變幻無端。尤妙在借君子小人之言，說我之意，到底自己不曾下一語。奇絕。


#### 譯文
