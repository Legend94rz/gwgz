#### 正文

春，公將如棠觀魚[]者。[]臧僖伯[]諫曰：「凡物不足以講大事，其材不足以備器用，則君不
舉焉。[]君將納民於軌物者也，[]故講事以度[]軌量謂之軌，[]取材以章物采謂之物。[]不軌不
物，謂之亂政。亂政亟[]行，所以敗也。[]故春蒐、[]夏苗、秋獮、[]冬狩，[]皆於農隙以講事也
。[]三年而治兵，入而振旅，[]歸而飲至，[]以數[]軍實、[]昭文章、[]明貴賤、[]辨等列、[]順少[]長、[]
習威儀也。[]鳥獸之肉，不登於俎；[]皮革齒牙、骨角毛羽，不登於器，[]則君不射，[]古之制
也。[]若夫山林川澤之實，器用之資，皁隸之事，官司之守，非君所及也。」[]

公曰：「吾將略地焉。」[]遂往。陳魚而觀之，[]僖伯稱疾不從。

書曰：「公矢魚于棠。」[]非禮也，且言遠地也。[]



#### 注釋

[] 同漁。
[] 如者，往也。棠，魯之遠地。隱公將往棠地陳魚而觀之。
[] 公子彄。
[] 物，烏獸之屬。講，習也。大事，謂祀與戎也。材，謂皮革齒牙，骨角毛羽也。器用，軍國之資。舉，行也。此言君人之道 ，以軍軍祀戎為重，以游觀宴樂為輕。提出君字作主。三句，是一篇之綱領。
[] 一定者，為軌。當然者，為物。承上君字作轉下，見得君之所舉，關系甚大。軌字承凡物句。物字承其材句。觀下文自見。
[] 鐸。
[] 軌有差等曰量。
[] 物有華飾曰采。
[] 器。
[] 反收四句，以明則君不举之故。
[] 搜。
[] 先上聲。
[] 蒐、苗、獮、狩，皆獵名。蒐，搜索，擇取不孕者。苗，為苗除害也。獮，殺也。以殺為名，順秋氣也。狩，圍守也。冬物畢成，獲利取之。無所擇也。
[] 四時講武，各因農力之閒。
[] 雖四時講武，猶復三年而大習。出曰治兵，入曰振旅。振，整也。旅，眾也。謂整眾而遠也。
[] 歸乃告至於廟而飲。
[] 上聲。
[] 以計軍徒器械及所獲之數。
[] 昭，著也。君、大夫、士、車服旌旗，各有文章。
[] 田獵之制，貴者先殺。所以明君、大夫、士、庶人之貴賤。
[] 辨上下之等第行列。坐作進退皆是也。
[] 去聲。
[] 掌。出則少者在前，趨敵之義。還則少者在後，殿師之義。所謂順也。
[] 皆所以講習上下之威儀也。此一段，應講大事句。
[] 謂不足登於俎，以供祭祀。
[] 謂不足登於法度之器，以為采飾。
[] 石。
[] 君不親射。此古先王之法制。此一段，應備器用句。
[] 山林，謂材木樵薪之類。川澤，謂菱芡魚龞之類。所資取以為器用者，是賤臣皁隸之事，小臣有司之職，非君之所親也。此一段，應君不舉句。
[] 言欲按行邊境，不專為觀魚也。飾說。
[] 陳，設張也。公大設捕魚之具而觀之。
[] 矢，亦陳也。
[] 非禮便是亂政。棠實他境，故曰遠地。



#### 評注

隱公以觀魚為無害於民。不知人君舉動，關系甚大。僖伯開口便提出君字，說得十分鄭重。中間歷陳典故，俱與觀魚映照。蓋觀魚正與納民軌物相反。末以非禮斥之。
隱然見觀魚即為亂政，不得視為小節，而可以緃欲逸游也。



#### 譯文



