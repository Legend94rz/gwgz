#### 正文

冬，晉文公卒。庚辰，將殯於曲沃。出絳，柩有聲如牛。卜偃使大夫拜，曰：「君命大
事：將有西師過軼我，擊之，必大捷焉。」

杞子[]自鄭使告于秦曰：「鄭人使我掌其北門之管，[]若潛師以來，國可得也。」

穆公訪諸蹇叔，[]蹇叔曰：「勞師以襲遠，非所聞也。[]師勞力竭，遠主備之，[]無乃不可乎
？[]師之所為，鄭必知之；勤而無所，必有悖心。[]且行千里，其誰不知？」[]

公辭焉。[]召孟明、西乞、白乙，使出師於東門之外。[]蹇叔哭之曰：「孟子，[]吾見師之出
，而不見其入也。」[]公使謂之曰：「爾何知？中壽，爾墓之木拱矣！」[]

蹇叔之子與[]師，哭而送之，曰：「晉人禦師必於殽，[]殽有二陵焉。[]其南陵，夏后臯[]之墓
也；其北陵，文王之所辟[]風雨也。[]必死是閒，余收爾骨焉。」[]

秦師遂東。[]

#### 注釋

[] 秦大夫。三十年，秦伯與鄭人盟，使杞子等戍鄭。
[] 管，鎖鑰也。
[] 秦大夫。
[] 輕行而掩之曰襲。@總斷一句。破潛師得國之非，下作兩層寫。
[] 兵師勞苦，其力必盡。遠方之主，易為之備。
[] 一層言鄭不可得。
[] 鄭既知之，則秦兵勤勞而無所得，必生悖逆之心而妄為。
[] 不但鄭知，他國無不盡知。伏下晉人禦師。@一層言師不可潛。
[] 不受其言。
[] 孟明，姓百里，名視。西乞名術。白乙名丙。
[] 呼孟明也。
[] 十三字，要作哭聲讀。
[] 合手曰拱。言爾何有知識，設當中壽而死，爾之墓木已拱矣。極詆其衰老失智也。
[] 去聲。
[] 殽地險阻，可以邀擊。晉有宿怨，禦師必在于此。
[] 大阜曰陵。
[] 桀之祖。
[] 同避。
[] 殽之北陵，兩山相嶔，故可以避風雨。@點綴情景，慘淡凄其，不堪再誦。
[] 四十一字，要作哭聲讀。
[] 為明年晉敗秦于殽張本。

#### 評注

談覆軍之所，如在目前。後果中之。蹇叔可謂老成先見，一哭再哭，出軍時誠惡聞此。然蹇叔不得不哭，若穆公之既敗而哭，晚矣。

#### 譯文
