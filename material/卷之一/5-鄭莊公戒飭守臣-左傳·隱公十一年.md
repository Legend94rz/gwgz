#### 正文

秋七月，公會齊侯、鄭伯伐許。庚辰，傅[]于許。[]潁考叔取鄭伯之旗蝥[]弧[]以先登，[]子都[]
自下射[]之，[]顛。[]瑕叔盈[]又以蝥弧登，周麾而呼曰：「君登矣！」[]鄭師畢登。[]壬午，遂入
許。許莊公奔衛。齊侯以許讓公。[]公曰：「君謂許不共，[]故從君討之。許既伏其罪矣，
雖君有命，寡人弗敢與[]聞。」[]乃與鄭人。[]

鄭伯使許大夫百里，奉許叔[]以居許東偏。[]曰：「天禍許國，鬼神實不逞於許君，而假手於
我寡人。[]寡人唯是一二父兄[]不能共[]億，其敢以許自為功乎？[]寡人有弟，[]不能和協，而使
糊其口於四方，其況能久有許乎？[]吾子其奉許叔以撫柔此民也，[]吾將使獲[]也佐吾子。[]若
寡人得沒于於地，天其以禮悔禍于許，[]無寧茲許公復奉其社稷。唯我鄭國之有請謁焉，如
舊昬[]媾，其能降以相從也。[]無滋他族，實偪處此，以與我鄭國爭此土也。吾子孫其覆[]亡之
不暇，而況能禋[]祀許乎？[]寡人之使吾子處此，[]不唯許國之為，[]亦聊以固吾圄[]也。」[]

乃使公孫獲處許西偏，曰：「凡而器用財賄，無置于許。[]我死，[]乃亟去之。[]吾先君新邑
于此，[]王室而既卑矣，[]周之子孫日失其序。[]夫許，大[]岳之胤[]也。[]天而既厭周德矣，吾其
能與許爭乎？」[]

君子謂鄭莊公於是乎有禮。[]禮，經國家，定社稷，序民人，利後嗣者也。[]許無刑而伐之
，[]服而舍[]之，度[]德而處之，量力而行之，相[]時而動，無累後人，[]可謂知禮矣。[]

#### 注釋

[] 附。
[] 三國之師，俱附于許之城下。
[] 謀。
[] 胡。
[] 蝥弧，旗名。
[] 鄭大夫，公孫閼。
[] 食。
[] 恨考叔奪其車，故射之。
[] 顛，墜也。考叔墜而死。
[] 鄭大夫。
[] 周，徧也。麾，招也。蝥弧，鄭伯旗，故呼曰君登。
[] 鄭師見君之旗，故盡登城。
[] 齊不取。
[] 同供。謂許不供職貢。
[] 預。
[] 魯不取。
[] 鄭莊始以三國之師，同克許。難自專功，而佯讓齊遜魯。及齊魯交讓，而鄭伯因受焉，是齊魯墮鄭術中也。蓋鄭與許為鄰，莊公眈眈虎視已久，一日得許，心滿意足，又欲掩飾其貪許狡謀，故下文逐層商量，逐步打算，遂成曲曲折折，裊裊亭亭之筆。
[] 許莊之弟。
[] 偏，邊鄙也。己弟叔段何在，而愛及他人之弟。特借此布置一番，是奸雄手段。
[] 逞，快也。言許禍降自天，非我欲伐許也。
[] 同姓羣臣。
[] 同供。
[] 共，給也。億，安也。就處常推出一層。
[] 叔段。
[] 餬口，寄食也。段出奔共國，故云寄食于四方。是怕人說，自開口先說。就處變推出一層。
[] 以上追前，以下料後，只此句點題。
[] 鄭大夫，公孫獲。
[] 伏下。
[] 以禮，如人以恩禮相遇。悔禍、悔前日之禍許，而轉而佑之。根上天禍許國來。十五字作一句讀。若者，逆料之詞。是說在自己身後者，明明自己在時，天未必其悔禍于許也。下乃緊承悔禍意，作兩層寫。
[] 同婚。
[] 無寧，猶寧無也。茲，此也。言寧無此許公復奉許之社稷。唯我鄭國之有所請告于許，如舊昬姻，許其能降心以從鄭也。三十字作一氣讀。就有益于鄭處，推出一層。
[] 福。
[] 因。
[] 言無長他族類，迫近居此，以與我鄭國爭此許地。吾子孫將顛覆危亡，救之不暇，而況能禋祀許之山川乎。精意以享曰禋。或謂他族，是暗指齊魯，似極有照應。但此是說在自己身後者，恐非專指齊魯也，玩子孫二字可見。三十三字作一氣讀。就有害於鄭處，推出一層。
[] 居許東偏。
[] 去聲。應許公復奉其社稷。
[] 語。
[] 圉，邊陲也。應無滋他族，實偪處此。三句總收上文。
[] 而，汝也。
[] 應前得沒于地。
[] 乃，亦汝也。以無財物之累，可以速於去許。亦說在自己身後者，明明自己在時，汝一日不可去許也。
[] 新邑，河南新鄭也。舊鄭在京兆。莊公之父武公，始遷邑于河南。
[] 周自東遷之後，日見衰微。
[] 序，班列也。周序先同姓，後異姓。王室既卑，故子孫日失其序。
[] 泰。
[] 印。
[] 大岳，神農之後。堯，四岳也。胤，嗣也。見許非周子孫，後未可量。
[] 王室既卑，子孫失序，是天厭周德。而鄭亦周之子孫，豈能與許爭此地乎。此明公孫獲不可久居許之意。已上兩邊戒飭之詞。滿口假仁假義，只為自家掩飾。絕不厭其詞之煩。快筆英鋒，文中僅有。
[] 于是乎有禮者，見鄭莊一生無禮，唯此若有禮耳。
[] 四句，是禮之用。
[] 刑，法也。
[] 捨。
[] 鐸。
[] 去聲。
[] 六句，是說鄭莊用禮。
[] 又斷一句。言從外面看去，真可謂知禮矣。



#### 評注

鄭莊戒飭之詞，委婉紆曲。忽為許計，忽為鄭計，語語放寬，字字放活。篇中三提天字，見事之成敗，一聽於天，己未嘗容心于其際。曰得沒于地，曰我死亟去，俱
從身後著想。可見生前，斷不容許吐氣。更妙在用四個乎字，是心口相商，吞吞吐吐，無從捉摸，真奸雄之尤。但辭令妙品，洵不多得。謂之有禮，亦止論其事，未暇誅其心也。



#### 譯文

